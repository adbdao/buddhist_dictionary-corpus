<FILE n="T_ztsy_j.xml">
<pb n="1"/>
<article>祖庭事苑</article>



<xa>師資</xa>
<bf>《老氏》</bf>曰「善人，不善人之師；不善人，善人之資。」<bf>《說者》</bf>曰「善人，有不善人，然
後善救之功著，故曰『資』。」



<xa>喻筏</xa>
房越切，正作機說。文云“海中大船也」，亦作筏。<bf>《金剛般若》</bf>曰「如來常說汝等說法，
如筏喻者，法尚應捨，何況非法。」



<xa>止啼</xa>
譬如嬰兒啼哭之時，父母即以楊樹黃葉而語之言：「莫啼莫啼！我與汝金。」嬰兒見巳，生
真金想，便止，不啼，然此楊葉實非金也。見<bf>《涅槃經》</bf>。



<xa>忘筌</xa>
<bf>《易略》</bf>例曰「言者所以明象，得像而忘言；象者所以存意，得意而忘象；猶蹄者所以在兔
，得兔而忘蹄；筌者所以在魚，得魚而忘筌也。然則言者，象之蹄也；象者，意之筌也。存
言者非得像者也；存象者非得意者也。」



<xa>摩竭掩室</xa>
<pb n="2"/>
梵云“摩竭陀」，此云“文物國」。掩室》</bf>言「世尊禪定於普光法堂也。」<bf>《西域記》</bf>云「
昔如來於摩竭陀國初成正覺，梵王建七寶堂，帝釋建七寶座，佛坐其上，於七日中思惟是事
。」義同<bf>《掩室》</bf>也。



<xa>毗耶杜口</xa>
梵云“毗耶離」，此言「廣嚴」，維摩所居之城——杜閉也。<bf>《維摩·入不二法門品》</bf>曰「
文殊問維摩詰：『我等各自說巳，仁者當說何等是菩薩入不二法門。』時維摩詰默然無言，
文殊嘆曰：『善哉善哉，乃至無有文字、語言，是真入不二法門。』」



<xa>異儻</xa>
當作「異黨」。黨，輩類也。儻，它郎切，非義。



<xa>迦葉</xa>
梵云“迦葉波」，此云“飲光」。謂其身光最勝，飲服諸天，故名焉。



<xa>曹溪</xa>
<bf>《寶林傳》</bf>唐儀鳳中居人曹叔良施地，六祖大師居之地，有雙峰、大溪，因曹侯之姓曰「曹
溪」。天下參祖道者，枝分派列皆其流裔。



<xa>列派</xa>
<pb n="3"/>
烈，當依列，言行列也。



<xa>石頭洪注</xa>
桉唐丘玄素作<bf>《天王道悟禪師碑》</bf>，天王嗣馬衣而非石頭弟子，然考其碑，悟生荊州，得法
於江西馬大師，師囑之曰：「汝若住持，莫離舊處。」由是返荊州，結茅於渚宮之上荊，師
以居處荒榛而怒投之於水中，巳而天王神發火光於師庭，師感悟，為之建寺，今荊州天王寺
存焉，今作天皇者誤矣。又復考<bf>《傳燈》</bf>，謂師婺州東陽人也。年十四依昭州僧剃髮，受具
杭州。與荊州碑全異，今據丘玄素碑，天王嗣馬祖明矣，非石頭洪注也。



<xa>當胄</xa>
直祐切，胤也。故字從肉，胄，裔之謂也；裔從衣。以子孫為裔者，取衣有下垂之義。裔，
餘制切。



<xa>藏六</xa>
<bf>《雜阿含》</bf>云「有龜，被野干所得，藏六不出，野干怒而捨去。佛告諸比丘：『汝當如龜藏
六，自藏六根，魔不得便。』」



<xa>三句</xa>
一、截斷眾流；二、涵蓋乾坤；三、隨波逐浪。立此三句，自德山圓明大師始也。今皆謂雲
門三句者，蓋參尋之不審也。然德山即雲門之嗣，有此三句爾。


<pb n="4"/>

<xa>囊穎</xa>
<bf>《平原君傳》</bf>曰「夫賢士之處世也，譬如錐之處囊中，其末立見毛遂曰：『使遂早得處囊中
，乃穎脫而出。』非特末見而巳。」



<xa>待兔</xa>
韓子曰「宋人有耕者，田中有株，兔走抵株，折頸而死。因釋耕而守株，冀復得兔。為宋國
笑。」



<xa>勉歷</xa>
上當作免，止也。勉強，非義。



<xa>瘡疣</xa>
羽求切，結病也。<bf>《釋名》</bf>曰「疣，丘也，出皮上，聚高如地之有丘。」



<xa>雖搜遍訣</xa>
當作「雖遍搜抉」，謂師弗容抄寫，遂徧行搜抉於他處。今方得自於真公也。抉，絹悅切，
挑也。



<xa>玄鶴</xa>
<pb n="5"/>
<bf>《相鶴經》</bf>云「鶴者，陽鳥也。稟金氣以生，二年頂赤，七年飛薄雲漢，又七年晝夜十二時
鳴，六十年大毛落，茸毛生，色白如雪泥，水不能污。百六年雌雄相視乃孕，三百六十歲則
色純黑如漆，故曰「玄鶴」。二千六百歲飲而不食，胎化產而為僊人之騏驥。



<xa>帥（帥疑師）曠</xa>
師曠，晉平公樂師也。公使曠鼓琴，公曰：『琴無此最悲乎？有可得聞乎？』曰：『君德義
薄，不可以聽之。』曰：『寡人所好——音也，願聞之。』師曠不得巳，援琴鼓之，一奏之
，有玄鶴六集於郭門；再奏之，延頸而鳴，舒翼而舞。平公大喜，起為師廣壽。」



<xa>子期伯牙</xa>
<bf>《呂氏春秋》</bf>曰「伯牙善琴，子期善於聽。伯牙志在高山，子期曰：『峨峨兮若太山，志在
流水，洋洋兮若江河。』伯牙所念，子期必得之。伯牙游太山之陰逢暴雨，止於岩下，心悲
乃鼓琴作淋雨之操，更造崩山之音，每奏，子其輒窮其趣。伯牙捨琴而嘆曰：『善哉！子聽
志想像於吾心，吾何逃聲哉？』」



<xa>涉瀝</xa>
瀝，當作歷，狼狄切，，過也；瀝，水下滴瀝，非義。



<xa>陞堂</xa>
升，當作升，登也。升，日之升也，非義。師劉隱僣號稱漢，據廣州，幸韶石，覽先靈樹，
知聖大師遺誡，詔師受紫衣，令太守何希范請師開堂。錄中謂何公者，即希范。

<pb n="6"/>


<xa>三藏</xa>
一、修多羅藏，四阿含等經；二、阿毗曇藏，俱舍、婆沙等論；三、毗尼藏，五部律。



<xa>五乘</xa>
一、持戒得人乘；二、行十善得天乘；三、修四諦得聲聞乘；四、修十二因緣得緣覺乘；五
、具六度行得菩薩乘。



<xa>四時</xa>
桉台宗有五時，言四時蓋誤也。所謂五者，一、華嚴時，譬如日出，先照高山；二、鹿苑時
，說四阿含，如日照幽谷；三、方等時，說<bf>《維摩》</bf>、<bf>《思益》</bf>、<bf>《楞伽》</bf>、<bf>《楞嚴三昧》</bf>
、<bf>《金光明》</bf>、<bf>《勝鬘》</bf>等經，約時，即食時；四、般若時，說<bf>《摩訶般若》</bf>、諸<bf>《般若經
》</bf>，則禺中時；五、法華、涅槃時，則日輪當午罄無形影。



<xa>八教</xa>
台宗有化法四教：一、藏；二、通；三、別；四、圓。有化儀四教：一、頓；二、漸；三、
秘密；四、不定。一乘圓頓，教家之極則也。



<xa>這</xa>
當作者，別事之詞。禪錄多作這或作遮，皆非義。這，<bf>《三蒼詁訓》</bf>云「古文適字，今非此
用。」
<pb n="7"/>



<xa>忘想</xa>
當作妄，無放切，亂也。



<xa>[日*杀][日*良]</xa>
上正作曬，所賣切，暴也；[日*良]，書無此字。



<xa>嬴</xa>
當作贏，音盈，有餘，賣利也。



<xa>三乘</xa>
一、聲聞；二、緣覺；三、菩薩。乘，以運載，進趣無窮也。



<xa>十二分</xa>
一、梵語「修多羅」，此云“契經」；二、祇夜——誚頌；三、和伽羅——授記；四、伽陀
——諷頌；五、尼陀羅——因緣；六、優陀那——自說；七、伊帝目多——本事；八、闍陀
伽——本生；九、毘舍略——方廣；十、阿浮達磨——未有；十一、婆陀——譬喻；十二、
優婆提舍——論議。


<pb n="8"/>

<xa>教外別傳</xa>
<bf>《正宗記》</bf>曰「其所謂教外別傳者，非謂黃卷赤軸間言聲字色，樅然之有狀者，直與寶相無
相一也。亦非果別於佛教也，正其教跡所不到者也。」桉<bf>《智度論》</bf>曰「諸佛斷法愛，不立
經書，亦不莊嚴語言，如此則大聖人，其意何嘗必在於教乎？」經曰「我坐道場時，不得一
法，實空拳誑小兒，以度於一切，是豈非大聖人以教為權，而不必專之乎？」又經曰「修多
羅教如標月指，若復見月，了知所標，畢竟非月，是豈使人執其教跡邪？」又經曰「始從鹿
野苑，終至拔提河，中間五十年，未曾說一字，斯固其教外人謂也，然此極且奧密，雖載於
經，亦但說耳。聖人驗此，故命以心相傳，而禪者所謂教外別傳，乃此也。」又吾宋　章聖
皇帝為之<bf>《修心詩》</bf>曰「初祖安禪在少林，不傳經教但傳心。後人若悟真如性，密印由來妙
理深。」



<xa>十地</xa>
一、歡喜；二、離垢；三、發光；四、焰慧；五、難勝；六、現前；七、遠行；八、不動；
九、善慧；十、法雲。



<xa>隔羅谷</xa>
<bf>《華嚴疏》</bf>云「菩薩智與如來智，如明眼人隔輕谷睹眾色像」。此言菩薩與佛見性不同。



<xa>嗄</xa>
所嫁切，聲變也。今借為夏，音詐，疑之意如「[口*耶]」，本音斜，聲也，今借為耶音
。


<pb n="9"/>

<xa>[祝/土]</xa>
側六切，塞也。



<xa>有響</xa>
當作有響。尚響，當作尚饗。



<xa>透法身</xa>
嘗讀<bf>《雲門古錄》</bf>「僧問：『如何是透法身句？』師拈起拄杖云：『會麼？』僧云：『不會
。』師云：『北斗裡藏身。』今脫拈杖一節，似失當時宗旨。」



<xa>骼胔</xa>
上音格，力入骨聲，又枯骨曰骼；下（疾智切）骨有肉也。又鳥獸殘骨，又刀入肉聲。月令
掩骼薶胔。



<xa>吃</xa>
居乞切，言蹇也。



<xa>對牛彈琴</xa>
魯賢士公明儀對牛彈琴，弄清角之操，牛食如故，非牛不聞，不合耳也。轉為蚊虻之聲，乳
<pb n="10"/>
犢之鳴，乃掉尾躞蹄，奮耳，而聽合意故也。躞，悉協切，行貌。



<xa>一榼</xa>
苦盍切，榼，椑榼也，即今偏榼所以盛酒。椑，鼙音。



<xa>唇吻</xa>
當作唇，唇音，真驚也，非義。吻，武粉切。



<xa>起無</xa>
當作「豈無」。



<xa>吉嘹</xa>
下音料，北人方言，合音為字。吉嘹言繳，繳，紏戾也。繳其舌，猶縮卻舌頭也。如呼窟籠
為孔窟，駝為窠也。又或以多言為吉嘹者，嶺南有鳥似鸜鵒，籠養久則能言，南人謂之「吉
嘹」。開元初，廣州獻之言：「音雄重如丈夫，委曲識人情性，非鸚鵡、鸜鵒之比。”云門
居嶺南，亦恐用此意。



<xa>特石</xa>
大石也，如牛曰「特牛」。<bf>《說文》</bf>曰「特牛，牛父也，言其朴特。」

<pb n="11"/>


<xa>皆是佛法</xa>
<bf>《寶積》</bf>云「佛告無邊莊嚴如來：『常說一切法皆是佛法，以於諸法能善了知，名為佛法。
諸佛本性，與佛法等，是故諸法皆是佛法。」



<xa>性懆</xa>
懆當作[(亻*喿)/心]，蘇到切，性疏貌。



<xa>榼[打-丁+(天/韭)]</xa>
借音盦[仁-二+(天/韭)]，糞壞也。



<xa>務原</xa>
當作「翁源」，邑名，在韶州。其邑有靈山，山頂有泉，下流人飲此水者多壽，故以名焉。
務原，當從女作「婺」，在歙州，非此用。



<xa>滅胡種</xa>
稱西竺為胡，自秦晉[泳-永+公]襲而來，卒難變革，故有名佛為老胡，經為胡語，祖為
碧眼胡，裔其後者為胡種，為釋氏子，而名胡種，得不撫膺自愧，所謂必也正名。孚世法師
云：「竊觀上代有經巳來，賢德筆受，每至度語，無不稱云“譯胡為漢」，且東夏九州，西
域為天竺者，是總名也。或云：「身毒如梵，稱此方為支那、震旦。」若稱漢，漢止劉氏兩
代，二號巳後禪讓魏、晉不同，須依帝王稱謂甄別，且胡之雜戎乃是西方邊俗，類此土有羌
<pb n="12"/>
狄變（變疑蠻）夷之屬，何得經書乃為胡語？佛生天竺，彼土士族、婆羅門總稱為梵，梵者
，清淨也。承胤光音天劫初來此，食地肥，身重不去，因即為人，仍其本名，故稱為梵。但
有胡言處以梵替之，庶後哲善談得其真正者矣。」今雲門稱佛祖為胡，亦相襲而言也。身毒
，毒，音篤。



<xa>打野榸</xa>
卓皆切，枯木根出貌遠，浮山九帶作野狸。



<xa>以字</xa>
「以」字不成，其說有三，一、謂是「嘔啊」二字；二、謂是音，字不譯；三、謂是梵書「
心」字，並指經簽題上「以」字也。嘔啊者，清涼疏主云“經首立如是，謂異外道故，外道
經首皆立「嘔啊」，或云「阿優」以為吉，「阿」之言無，「優」之言有，萬法雖眾，不出
有無，此則斷常之計。今「如」即真如，「是」即妙有，對破邪宗，以彰中道。一代時教，
不出「如是」二字。」<bf>《高僧傳》</bf>有譯經新意六例，一、譯字譯音，例內分四：一譯字不譯
音，謂陀羅尼；二、譯音不譯字，謂佛胸前卍字；三、音字俱譯，謂經、律、論；四、音字
俱不譯，謂經題。「以」字，所謂「嘔啊」經首，「如是我聞」即不在經外。簽題之上，所
謂音字俱不譯，未詳起自於誰。考其二說，似乎無稽，或者妄指為梵書「心」字，梵本且無
此說，尤謬。愚嘗過興國之傳法院，竊取西竺貝葉真書考之，其未譯之書，經題尚且未立，
何有「以」字之文？蓋自古習謬，妄為其說，先聖法門不在斯焉。或問經首以形自何而得，
蓋當時佣書者，運筆以覆經題，固無疑矣。然宗匠假此以接來學，豈知識擬議哉？



<xa>庾峰</xa>
當作「庚峰」。

<pb n="13"/>


<xa>覿體</xa>
覿，當作敵，對也。



<xa>提剛</xa>
當作「提綱」，謂提綱，振領也，下皆仿此。



<xa>鑿壁</xa>
<bf>《西京雜記》</bf>云「[匚@于]衡，字雉圭，東陽人。好讀書，家貧無油燭，乃鑿鄰壁孔，映
光讀書，位至丞相。」



<xa>盲龜</xa>
<bf>《阿含》</bf>云：佛告諸比丘：『如大海中有一盲龜，壽無量劫，百年一過出頭，浮有一木，正
有一孔，漂流海浪，隨流東西。盲龜百年一出，得過此孔，至海東。浮木或至海西，團繞亦
爾，雖復差違，或復相得。凡夫漂流五趣之海，還復人身，甚難於此。』」又<bf>《莊嚴論》</bf>云
：「有一小兒，聞佛說人身難得，如盲龜直浮木孔。小兒穿板作孔，置池水中，以頭出入，
終不能入，曰『盲龜在海，百年一出，何日值耶？我今為人，有於面目，一日百出，值木孔
猶難。』」



<xa>伶利</xa>
當作「靈利」，下皆仿此。
<pb n="14"/>



<xa>穿楊</xa>
<bf>《史記》</bf>云「養叔，字由基，百步射楊葉，百發百中。」



<xa>伶俜</xa>
正作「竛竮」。上盧經切；下滂丁切。行不正也。



<xa>撒披</xa>
當作「散披」，桑擔切。撒，音薩，非義。



<xa>蝍蟟</xa>
上子悉切；下音寮。皆蟲名。



<xa>浮桑</xa>
<bf>《淮南子》</bf>云「扶桑，日所出也。在陽谷中，其桑相扶而生。浮，當作扶。」



<xa>蝦[虫*麻]</xa>
下正作蟆，音麻。
<pb n="15"/>



<xa>五性</xa>
見<bf>《證道歌》</bf>。



<xa>斬頭截臂</xa>
西域法，凡遇論議，義墮即斬首截臂，以謝不敏。



<xa>二祖償債</xa>
可祖傳授之後，於管城縣[匚@于]救寺之三門談無上道，聽者林會。時辯和法師於其寺講
<bf>《涅槃經》</bf>，其徒聞師闡法，稍稍引去，和不勝其憤，乃興謗於邑宰翟仲，侃侃惑其說，加
師以非，法師怡然委順，識真者謂之「償債」。皓月、供奉問第沙岑云：「了即業障本來空
，未了應須償宿債。師子尊者二祖大師為甚麼卻償債？」岑云：「大德不識本來空，如何是
本來空？”云：「業障是。」「如何是業障是（是字似剩）？”云「本來空是。」供奉無語
，長沙乃示偈云：「假有元非有，假滅亦非無。涅槃償債義，一性更無殊。」



<xa>槨示雙趺</xa>
<bf>《涅槃》</bf>「爾時迦葉與諸弟子在耆闍崛山入於正定，於正受中，忽然心驚，舉身戰慄，從定
中出。見諸山地皆大振動，即知如來巳入涅槃。於是將諸弟子尋路疾行，悲哀速往，正滿七
日，至拘尸城，右繞寶棺七匝，盈目流淚，說偈讚嘆，其略云：『世尊我今大苦痛，情亂昏
悶迷濁心，我今為禮世尊頂，為復哀禮如來肩，為復敬禮大聖手，為復悲禮如來腰，為復敬
禮如來臍，為復深心禮佛足，何因不見佛涅槃？唯願示我敬禮處。』世尊大悲，即現千輻輪
相，出於棺外，回示迦葉，從千輻輪，放千光明，照十方一切世界，然後還自入棺，封閉如
<pb n="16"/>
故。」



<xa>緊梢</xa>
當作帩，七笑切，縛也。梢，音筲，非義。



<xa>氣勳</xa>
當作熏，許雲切，火氣盛貌。勳，功勳也，非義。



<xa>橫說豎說</xa>
黃檗示眾云：「馬大師下有八十八人坐道場，得正眼者止三兩人。廬山和上是其一，夫出家
人須知有從上來事，且如四祖下融大師橫說豎說，猶未知向上關棙子，有此眼腦（腦疑目）
，方辨得邪正宗黨。」



<xa>關捩</xa>
下正作棙，音戾，可撥物也。



<xa>[犭*介]狗</xa>
上正作疥，音介，癩也。


<pb n="17"/>

<xa>忙忙</xa>
當作「茫茫」，無窮也。忙，乃心迫也，非義。



<xa>謔</xa>
當作諕，許亞切，誑也。謔，虛約切，戲也，非義。下皆仿此。



<xa>蓋國</xa>
上與盍同，胡臘切。或依丐，音呼，非義。解見<bf>《雪竇頌古》</bf>。



<xa>躇躕</xa>
當作「躊躇」，音儔除，行不前也。躇躕，非義。躕，音廚。



<xa>酌然</xa>
當作灼然，只略切，昭灼也。酌，<bf>《說文》</bf>「盛酒行觴也。」非義。



<xa>冥蒙</xa>
當作「冥蒙」。蒙，猶昧也。


<pb n="18"/>

<xa>[木*承]濟</xa>
正作拯。拯，蒸之上聲呼，上舉也。



<xa>艾樵</xa>
當作「艾燋」，子肖切。灼，龜炬也，或作爝。爝，即行火官，名湯得，伊尹爝以爟火，乃
有炬焰者爾，非義。



<xa>[言*忽][言*忽]詛詛</xa>
按<bf>《天衣》</bf>古本，作悾悾傯傯，音孔熜，事多也。



<xa>鈍置</xa>
下當作躓，音致，礙不行也。



<xa>五蘊</xa>
謂色、受、想、行、識。有相為色；領納名受；取像曰想；遷流為行；分別為識。蘊者積聚
為義，謂積聚生死之過患，亦曰「五陰」。陰，以陰覆為義。無明黑雲之所陰覆，蓋覆真性
，攝盡有為。



<xa>擗口</xa>
<pb n="19"/>
上當作劈，匹歷切，破也。擗，音辟，撫也，非義。



<xa>視聽無聲</xa>
<bf>《老氏》</bf>曰「視之不見名曰夷，聽之不聞名曰希，搏之不得名曰微。」



<xa>鐘聲</xa>
桉<bf>《天衣》</bf>古本作鐘聲，裡披七條。



<xa>骨臀</xa>
上當作胐，音窟。胐，股上也。



<xa>[口*弟]唾</xa>
上正作洟，音替，鼻液也；下吐臥切，口液也。



<xa>斧打</xa>
當作「斧斫」，蓋見它本。



<xa>韓情</xa>
<pb n="20"/>
當作「韓盧」，盧，黑也。謂黑狗也。齊人韓國相狗於市，遂有狗號鳴，而國知其善。見<bf>《
選注》</bf>。



<xa>偈頌</xa>
雲門所著偈頌，皆不立題目。或舉揚宗旨，或激勸後昆，非同詩人俟題而後有作。然後世學
者議論不一，或多臆說，亡失道真。愚嘗讀<bf>《傳燈》</bf>《廣燈》</bf>並<bf>《雪峰廣錄》</bf>，有其緣者，
唯一二偈，未聞其它，今錄於下，<bf>《傳燈》</bf>云「僧問雲門：『十二時中，如何即得不空過？
』雲門云：『你向甚麼處著此一問？』學人不會，請師舉，門乃索筆成頌云：『舉不顧即差
，互擬思量何劫悟？』。」又<bf>《雪峰廣錄》</bf>「僧問：『如何是學人自己？』峰云：『築著鼻
孔。』僧舉目雲門，門云：『你作麼生會？』其僧方思惟，門亦以此頌而示之。」<bf>《廣燈》</bf>
云「福朗上座，幼出家，常游講肆，因聞曾問雲門：『如何是透法身句？』門云：『北斗裡
藏身』朗罔側（側疑測），遂造焉。雲門一見，把住云：『道道。』朗擬議，門乃托開，因
作<bf>《雲門聳剔頌》</bf>以示之，朗從此悟入。」是故後世學者，因睹此緣，遂妄生穿鑿，然何必
爾也



<xa>管解</xa>
<bf>《古語》</bf>「持蠡酌海，握管窺天。」



<xa>康氏</xa>
梁<bf>《慧皎傳》</bf>「僧會法師，本康居國王大子，故稱康氏。師形儀偉麗，為世所重。」



<xa>晉鋒八博</xa>
<pb n="21"/>
晉鋒，蓋指晉王逸少之筆鋒也。八博，未詳，疑八法，聲近之訛也。<bf>《禁經》</bf>云「八法起於
隸字之始，自崔張鍾王傳授，所用墨道之最，不可不明也。隋僧智永發其旨趣於虞世南，自
茲傳授彰厥存焉。」李陽冰云“昔逸少工書，遂歷多載，十五年中，偏工『永』字，以其八
法之勢，能通一切字也。八法者，永字八畫矣。一、點為側；二、橫為勒；三、豎為弩；四
、挑為趯；五、左上為策；六、下為掠；七、右上為啄；八、下為磔。
『丶』，此為側，側者側也，不得平直其筆；『一』，此為勒，勒如錐[忧-(心/ㄆ)+
戈]石，不得臥筆；『〡』，此為豎，豎牽為弩，弩不得直，直則無力；『丶』此為挑，挑
為趯，須存鋒得勢而出；『[ン-丶]』，此為策，斫筆背發而仰收；『丿』，此為掠，筆
鋒左出，而須和；『ノ』，此為啄，須疾為之；『ㄟ』，此為磔，不得疾而不得遲。磔（陟
格切）。」



<xa>出三句語</xa>
雲門有時示眾云：「涵蓋乾坤，目機銖兩，不[亻*步]世緣，作麼生承當？」自代云：「
一鏃破三關。」然雖有此意，且未嘗立為三句。昔普安道禪師因德山出三句語，隨以頌之，
[仁-二+付]於卷末，往往亦指此頌，為雲門所作，是皆看閱不審也。道即德山之的嗣。



<xa>頭頭物物傷</xa>
當作「揔不傷」，形近之誤也。



<xa>軫候</xa>
上當作診，止忍切，視也。軫，車後橫木，非義。



<pb n="22"/>
<xa>眼中醫</xa>
當作翳，於計切，障也。



<xa>商量</xa>
如商賈之量度，使不失於中平，以各得其意也。



<xa>消得個非遙</xa>
當作「消得個搖頭」，休頭同韻也。



<xa>終諸</xa>
方言，猶舉止也。



<xa>什方</xa>
當作「十方」。什，雜也，非此義。



<xa>同一眼</xa>
當作「開一眼」。<bf>《雲門·對機錄》</bf>後附普安道禪師所作一十二頌，自三句、三頌之題，出
於德山，餘之九題兼頌，皆道自作也，並見<bf>《廣燈錄》</bf>。


<pb n="23"/>

<xa>刻舟</xa>
<bf>《呂氏春秋》</bf>曰「楚人有涉江行舟，自舟遺劍，遽刻其舟曰：『吾於此墜劍，求必得之。』
其迷有如此者。」



<xa>舉覺</xa>
當作搉。<bf>《博雅》</bf>云「揚搉，都凡也。搉，音角。」



<xa>死而不吊</xa>
吊，當作吊，多嘯切。<bf>《說文》</bf>曰「問終也，古之葬者厚衣之以薪，從人持弓，會驅禽獸。
」<bf>《禮記》</bf>「死而不吊者有三，畏、壓、溺。溺，謂憑河者也。」



<xa>城地</xa>
當作「城池」。城池之中，君所居爾。地，筆誤，見它本。



<xa>任你當何</xa>
何，下可切，儋也，亦音何。徐鉉曰「儋何，即負何也。」



<xa>十五入夏</xa>
天台寒山子於國清寺見僧半月說戒次云：「聚頭作相，那事悠悠。」僧皆打叱之，乃與拾得
<pb n="24"/>
撫掌大笑而出。



<xa>羅浮檀特</xa>
二山名也，羅浮，在今廣州；檀特，在西域瓶沙國，即世尊見阿藍迦藍處也。



<xa>蹙舌</xa>
子六切，猶縮也。



<xa>抖擻</xa>
當作「抖擻」。音斗叟，舉索物也。



<xa>摩[少/兔]</xa>
提婆菩薩釋<bf>《楞伽經》</bf>中，<bf>《小乘涅槃論》</bf>云「外道女人眷屬」，論師說：「摩醯首羅天，
作八女人：一名阿提[仁-二+致]，生諸天；二名提[仁-二+致]，生阿修羅；三名蘇
羅娑，生諸龍；四名毗那多，生諸鳥；五名迦毗羅，生四足；六名摩[少/兔]，生人；七
名伊羅，生一切谷子；八名歌頭，生一切蛇、蠍、蚊、虻、蠅、蚤、蚰蜒、百足等。」



<xa>[玄*鸟]吻</xa>
<bf>《炙谷子》</bf>云「漢柏梁殿頻火起，巫獻術取[玄*鸟]魚尾置於殿上穰之，今以瓦為之。相
傳為[玄*鸟]吻，不言[玄*鸟]尾，蓋俗流之誤也。」
<pb n="25"/>



<xa>莊香</xa>
莊，當作裝，裡也。



<xa>大殺</xa>
上它蓋切，甚也，下所拜切，猛也。



<xa>摩挲</xa>
正作抄，桑何切，摩也。



<xa>黃泉</xa>
人死歸地，黃泉深幽。此指其極。



<xa>日榭</xa>
當從「ン」，作[ン*射]凋也。榭，台榭，非義。



<xa>深坑</xa>
正作坑，丘庚切。
<pb n="26"/>



<xa>踣跳</xa>
正作「[改-己+孛]趒」，音孛眺，排越也。



<xa>玄殊</xa>
當作「懸殊」，懸遠也。



<xa>江華</xa>
縣名，在湘南道州。



<xa>眚</xa>
所景切，目病生翳也。



<xa>不溺</xa>
當作匿，奴力切，藏匿也。溺，沉溺，非義。



<xa>恁麼</xa>
上當作「與麼」，正從ㄠ作麼。與麼，指辭也。或作「恁麼」，恁，音稔，思也。恁麼，審
<pb n="27"/>
辭也。或作「什麼」，當作甚麼。甚麼，問辭也。什，雜也，非義。或作「漝麼」，漝，音
十，水貌，又音習。滀漝，水貌，皆非義。然果言外之士，無不可者。



<xa>國師問經</xa>
禪席多舉南陽國師勘唸經僧蝙蝠事，<bf>《忠國師錄》</bf>不載未詳。別出按<bf>《西域傳》</bf>一緣頗類，
傳曰「現海之濱，有一枯樹，五百蝙蝠，於中穴居。時有商侶，止於樹下，既屬風寒，人皆
饑凍。聚[廿/积]樵薪，蘊火其下，煙焰漸熾，枯樹自然。商侶中有一賈客，夜分巳後，
誦阿毗達磨藏，彼諸蝙蝠，雖為火困，愛好法音，忍而不去，於是命終，隨業受生，俱得人
身，捨家修學，乘聞法音，聰明利智，並證聖果。迦尼色迦王與脅尊者招集五百賢聖於迦濕
彌羅國，作毗婆沙論，斯並枯樹中五百蝙蝠也。」



<xa>摩斯吒</xa>
梵云“摩斯吒」，此言「獼猴」。<bf>《本行經》</bf>云「我念往昔，海中有一大虯，其虯有婦懷妊
，思獼猴心食，夫言：『此事甚難，我居於海，獼猴在山，汝且容忍，我當求之。』時虯即
出於岸，見一獼猴在大樹上，即以善言尉問，結為交友：『我當將汝度海，彼岸別有大林，
花果豐饒，汝可下來，騎我背上。』獼猴心無定故，即依虯言，俱沒於水，虯即報言：『我
婦懷妊，思食汝心，故將汝來。』獼猴即誑虯言：『汝何不預說，我心適留於娑羅樹上，不
持將行，善友還回，放我取心，得巳卻來。』於是虯復水岸，獼猴努力跳上大樹，其虯夕停
，見猴不下，而語之曰：『善友汝速下來，同至我家。』猴說偈言：『汝虯計校雖能寬，而
心智慮甚狹劣。汝但審諦自思忖，一切眾類誰無心？』虯六度經作虌。」



<xa>聽冰</xa>
<bf>《迖佂記》</bf>云「河冰人須狐聽而行。」

<pb n="28"/>


<xa>運州</xa>
當作鄆，音運。



<xa>綣繢</xa>
當作「圈」，上去園切，屈木也；下丘愧切，縐也。綣繢，非義。



<xa>鼻孔遼天</xa>
遼，當作撩，撩取也，昂視之貌。遼，遠也，非義。



<xa>夜叉說半偈</xa>
<bf>《涅槃經》</bf>云「佛言：『過去之世，佛日未出，我於爾時作婆羅門，修菩薩行。週徧求索大
乘經典，乃至不聞方等文字。住雪山中思惟坐禪。時釋提桓因，心大驚怪，要當自試，自變
其身，作羅剎像，去其不遠，其聲清雅，宣過去佛所說半偈「諸行無常是生滅法」聞是半偈
，心生歡喜，即從座起，四向顧視云：「向所聞偈，誰之所說？」唯見羅剎，即便前至：「
善哉大士，汝於何處得是過去離怖畏者所說半偈？」即答我言：「我不食多日，心亂[穴/
(爿*臬)]語，非我本心之所知也。」「汝所食者，為是何物？」答言：「食人暖肉，飲
人熱血，汝但具足，說是半偈巳，當以此身奉施，誰當信汝為八字故捨所愛身？我所證者，
梵天釋提桓因，十方世尊，汝若如是，諦聽諦聽，當為汝說，生滅滅巳，寂滅為樂。」』」



<xa>折半烈三</xa>
<pb n="29"/>
折，當從木作析，音錫，劈析也；烈，當作列，分解也。烈火盛貌，非義。



<xa>文殊解脫</xa>
古<bf>《清涼傳》</bf>「大隋五台縣照果寺解脫禪師，自文殊示心印之後，乃謙卑自牧，專精侍眾。
厥後文殊躬臨試驗，解脫每清旦為眾營粥，文殊忽見於前，脫殊不顧視，文殊警之曰：『吾
是文殊！吾是文殊！』脫應聲曰：『文殊自文殊，解脫自解脫。』」



<xa>怛薩阿竭</xa>
此言<bf>《如來演義》</bf>云「若依法身如來者，即諸法如義。若依報身，即乘如實道來成正覺。若
依化身，則乘薩婆若乘來化眾生，故曰『如來』。」



<xa>託子</xa>
茶託子。建中初，蜀相崔寧之女以金茶杯無儲，病其熨指，取棶子盛之，既啜而杯傾，乃以
蠟環棶子，使其杯遂定，即遣匠以漆環代蠟，進於相國，相奇之為制，名託子。因行於代，
是後傳者，更環其底焉。



<xa>入京</xa>
雲門入京，即五代東漢劉氏之世，乾祐四年，或謂廣南偏霸，劉龑，非也。龑，音儼。



<xa>觸誤</xa>
<pb n="30"/>
誤，當作忤，音誤，逆也。誤，欺也，非此義。



<xa>朦朧</xa>
上音蒙，下盧紅切。朦朧，月入貌。



<xa>人義</xa>
當作「仁義」。



<xa>老兒作歌舞</xa>
<bf>《智度論》</bf>云「佛功德巳滿，更無所須，為教弟子，故語之言：『我尚作功德，汝云何不作
？』如伎家百歲老翁自舞，有人呵之言：『老翁年巳百歲，何用舞為？』答曰：『我不須舞
，但欲教子孫故爾。』」



<xa>羅漢藥食</xa>
食，當作石，取療病義，故曰「藥石」。夫攻病曰藥，劫病曰石。古以砭石為針也。<bf>《全元
起欲注》</bf>「素問訪以砭石，王僧孺答曰：『古人當以石為針，必不用鐵。』」<bf>《說文》</bf>有此
砭字，許慎云“以石刺病也。」<bf>《東山經》</bf>「高氏之山多針石」<bf>《郭璞》</bf>云「可以為砭針，
春秋美疢不如惡石服子。」<bf>《慎注》</bf>云「石砭，石也。季世無復佳石，故以鐵代之爾。」又
以服石子止饑如高僧，<bf>《僧善傅》</bf>「善疾篤將殛，告弟子曰：『吾患腹中冷結者，昔在少年
，山居服業，糧粒既斷，懶往追求，啖小石子，用充日夕，因覺為病，死後可破腹看之。』
果如所言。」愚竊詳二意，皆不然也。又<bf>《神僊傳》</bf>或以藥煮石而食之，又非先聖之意，今
叢林習以為常，未有非之者焉。又況四果真人，詎肯輒違佛制，來享非時之餐。雲門欲以誘
<pb n="31"/>
接學者，而正言似反。後世或資以為口，實豈不誤手？疢，音趁，熱病也；殛，音棘，死也
。



<xa>入水見長人</xa>
桉<bf>《耀禪師錄》</bf>「唐武后召嵩山老安、北宗神秀入禁中供養，因澡浴，以宮姬給侍，獨安怡
然無它，後嘆曰：『入水始知有長人。』」



<xa>徒什麼</xa>
徒，當作圖，謀也。什麼，當作「甚麼」。



<xa>師溺</xa>
當作匿，師子藏匿也。



<xa>駝[马*白]</xa>
當作馲[马*白]。上陟革切，下莫百切，獸名也。驢父牛母，形似騾，而小。



<xa>騾</xa>
盧戈切，驢父馬母也


<pb n="32"/>

<xa>[麦*完]圞</xa>
上音丸，小麥麴也。此乃稱完，全之。方言當云“凸圞」，圞，音巒。
　


<xa>五葉</xa>
<bf>《達摩傳法偈》</bf>曰「吾本來茲土，傳法救迷情。一花開五葉，結果自然成。」



<xa>善吉</xa>
梵云“須菩提」，此言「善吉」。序云“毗耶問疾，何獨美於文殊？舍衛解空，亦偏推於善
吉。蓋序家抑揚之意亦當作豈乃傳寫之誤。」<bf>《智論·七十人（人疑八）》</bf>「問曰：『佛為
一切智，何以不自為說主，而令須菩提說般若？』答：『須菩提樂於空行，偏善說空般（般
下疑脫若字）波羅蜜多，說空故，令須菩提說也。』」



<xa>倜儻</xa>
上它歷切，下它郎切。大節非常也。



<xa>買糊餅</xa>
糊，當作胡。胡，虜之總稱，用胡麻作餅，故曰胡餅。故<bf>《釋名》</bf>曰「胡餅，言以胡麻著之
也。」<bf>《前趙錄》</bf>云「石季龍諱胡，改為麻餅。」胡麻即油麻也。糊，寄食也，非義。



<pb n="33"/>
<xa>是分不分</xa>
當作不可不分也。見<bf>《懷和上》</bf>本。



<xa>明星</xa>
曉星也。<bf>《修行本起經》</bf>云「菩薩自知雲棄惡本，無婬、怒、癡，生、死，巳除五陰，諸種
悉斷，無餘[圭*戈]孽，所作巳成，智慧巳了。明星出時，廓然大悟，得無上正真，為最
正覺。」



<xa>如來禪</xa>
香嚴智閑初參大溈祜，因並淨道路，棄瓦礫，擊竹響，忽然省悟。有頌云：「一擊忘所知，
更不自修持。動容揚古路，不墮悄然機。處處無蹤跡，聲色外威儀。諸方達道者，咸言上上
機。」仰山聞云：「此是夙構，記持所成。若是正悟發明，別更說看。」又云：「去年貧，
未是貧。今年貧，始是貧。去年貧，有卓錐之地。今年貧，錐也無。」仰山云：「如來禪許
師兄會，祖師禪未夢見在。」嚴又成一頌：「我有一機，瞬目示伊。若人不會，別喚沙彌。
」仰山云：「且喜師兄會祖師禪也。」



<xa>致問</xa>
致，當作置，立也。致，至也，非此義。



<xa>時雲</xa>
「若有」，第五板，十五行上脫「若有」二字。

<pb n="34"/>


<xa>本來法</xa>
「賞個名喚作本來法」。第六板第十三行上少八字，見<bf>《懷和上》</bf>本。



<xa>師雲</xa>
「一切法皆是佛法，繩床露柱是一切法，還我佛法來。」僧無對，師又問僧：「經中道…」
，第六板第十八行少三十字。見<bf>《懷和尚本》</bf>



<xa>那</xa>
乃賀切，語餘聲。



<xa>南方禪客</xa>
忠國師問禪客：「何方來？」曰：「南方來。」師曰：「南方有何知識？」曰：「知識頗多
。」師曰：「如何示人？」曰：「彼方知識直下示學人即心是佛，佛是覺義，汝今悉具，見
聞覺知之性，此性善能揚眉瞬目，去來運用，遍於身中，抶頭頭知，抶腳腳知，故名正徧知
。離此之外，更無別佛，此身即有，生滅心性，無始以來，未曾生滅。身生滅者，如龍換骨
，蛇蛻皮，人出故宅。即身是無常其性常也。」師曰：「若然者，與彼先尼外道，無有差別
。我此間佛性，全不生滅。汝南方佛性，半生半滅，半不生滅。」曰：「如何區別？」師曰
：「此則身心一如，身外無餘，所以全不生滅。汝南方身是無常，神性是常，所以半生半滅
，半不生滅。」曰：「和尚色身豈得便同法身不生滅耶？」曰：「汝那得入邪道？」曰：「
學人早晚入邪道。」曰：「汝不見<bf>《金剛經》</bf>云『色見聲求，皆行邪道』，今汝所見，不其
然乎？」

<pb n="35"/>


<xa>破凡</xa>
上破，音潑。



<xa>搣</xa>
當作[扌*岁]，砂獲切，拂也。搣，子育切，非義。



<xa>謦[殸/亥]</xa>
上去挺切；下正作欬，口溉切。平氣也。



<xa>且致</xa>
當作「且置」。置，猶赦也。



<xa>白氎</xa>
　
徒葉切，草名也。出高昌國，采其花，織以為布。又出婆利國，粗者名古具，細者名白氎。



<xa>國師看戲</xa>
叢林多說唐帝盛展歌舞齋眾，端肅無聞。帝問聽察如何？國師為說死囚持油之喻。然竊覽<bf>《
<pb n="36"/>
國師廣錄》</bf>，而無此緣，嘗讀<bf>《毗柰耶雜事》</bf>，即大迦演那為猛光大王說經攝心之緣，此蓋
當時之誤，學者詳焉。



<xa>者裡</xa>
「乃喝云：『長連床上飽吃飯了說葛藤』第十二板第十二行下少十四字。見<bf>《懷和尚》</bf>本。



<xa>屎上加尖</xa>
當作「矢上」，謂尖上加尖。今用屎尿字，甚無謂也。



<xa>蜜嵓</xa>
當作「窋岩」。



<xa>便打</xa>
師舉僧問睦州：「以一重去一重即不問，不以一重不去一重時如何？」州云：「昨日[圭*
戈]茄子，今日種冬菰。」第十三板三行後脫此一節，古本云“不以一重不去一重」今學者
多不舉「不」字，而或妄以為園頭之緣者，誤矣。



<xa>是你忘卻</xa>
當作「只者忘卻」。

<pb n="37"/>


<xa>舉法身說法</xa>
「舉身身說法，青青翠竹總是法身。未是提掇時節有為無，三世是有為法，何處得三世來？
無為有三世，不是守寂處法，此是實學葛藤言語，未是提掇時節，於拈提猶在半途。」巳上
一節印本分作三段，而又語言顛錯，故錄此以證之。



<xa>舉三種人</xa>
師舉：「三人：一人因說得悟；一人因舉得悟；一人才見舉便卻回去。你道卻回者意旨如何
？」師云：「直饒與麼也好與三十棒。」與印本不同，而又旨意顯煥，故用錄之爾。



<xa>舉僧問</xa>
舉僧問雲居：「湛湛時如何？」居云：「不流說甚麼湛湛？」師云：「此是嚼鐵之言。」巳
上三節見<bf>《懷和尚》</bf>本。



<xa>舉光明寂照</xa>
因僧舉光明寂照遍河沙，師云：「豈不是張拙秀才語？」僧云：「是。」師云：「話墮也。
」此緣印本語意倒錯，而或謂張拙為相公，因錄其緣以示學者。拙，唐人也。因訪石霜，霜
問曰：「公何姓？」曰：「姓張。」「何名？」曰：「名拙。」霜曰：「覓巧了不可得，拙
自何來？」公於言下有省，乃述<bf>《悟道頌》</bf>曰：「光明寂照遍河沙，凡聖含靈共我家。一念
不生全體見，六根才動被雲遮。斷除煩惱重增病，趣向真如總是邪。隨順眾緣無罣礙，涅槃
生死是空花。」


<pb n="38"/>

<xa>簾纖</xa>
上當作廉，下正作纖。廉纖，猶檢斂，細微也。



<xa>無情</xa>
<bf>《說法》</bf>第十六板六行下脫二字。



<xa>本身盧舍那</xa>
此緣<bf>《傳燈》</bf>諸錄皆云「僧問鹽官齊安和上，今雲國師者，非也。況<bf>《國師廣錄》</bf>且無此緣
。



<xa>漚麻</xa>
烏侯切，久漬也。



<xa>國師雲</xa>
當作<bf>《國師碑文》</bf>云。第十七板九行上。



<xa>說法</xa>
身說即是應化身說。十七板二十二行上脫九字，見<bf>《懷和尚》</bf>本。

<pb n="39"/>


<xa>應化非真佛</xa>
<bf>《般若金剛論》</bf>云「應化非真佛，亦非說法者，說法不二，取無說離言相。」



<xa>輥毬</xa>
雪峰義存禪師，常輥二毬以示人，一日玄沙到，師亦輥毬示之，沙便放身倒作閃勢。



<xa>以字</xa>
見<bf>《對機》</bf>。



<xa>水碗</xa>
未見所出。



<xa>羅漢書字</xa>
仰山和尚在洪州觀音時，粥後坐次，有僧來禮拜，師不顧，其僧問師：「識字否？」師云：
「粗識。」僧乃右旋一匝云：「是甚麼字？」師於地上書十字酬之，僧左旋一匝云：「是甚
麼字？」師改十字作卍字，僧以兩手托圓相如修羅掌日月勢云：「是甚麼字？」師乃畫一圓
相團卻卍字，僧乃作金剛勢，師云：「如是如是。」僧禮謝，騰空而去。



<pb n="40"/>
<xa>書字</xa>
「曾有僧問老僧：『如何是諸佛出身處？』我向伊道：『東山水上行，此總是向上拈提時節
。』」此一節脫一十六字，第十九板第二行中。



<xa>名身句身</xa>
<bf>《楞伽經》</bf>偈云「名身與句身，及字身差別，凡愚所計著，如像溺深泥」解者曰：「身者以
依聚為義；聲名句文是教主言音詮表之法；名者是次第行列；句者是次第安布；文者是次第
聯合；聲即說法之聲；此四皆為幻法也。」



<xa>什麼</xa>
物合成一塊，第十九板十一行少「物」字，剩「不是」二字。什麼，當作「甚麼」。



<xa>鹽軍</xa>
當作監軍。監軍，唐官也。皆中貴為之，如魚朝恩，至德中監軍事是也。



<xa>向繩墨</xa>
當作「打碗子」。第二十板二十二行中。見<bf>《懷本》</bf>。



<xa>蹤橫</xa>
當從糸作縱。東西曰橫，南北曰縱。蹤，跡也，非義。
<pb n="41"/>



<xa>袈裟</xa>
梵語，此云“不正色」，即壞色染衣也。染，表心染於法；壞，即要無所染也。



<xa>愧圖</xa>
當作「貴圖」。



<xa>漕溪</xa>
當作「曹溪」。漕衛，邑名，非義。



<xa>控缺</xa>
當作「空缺」，苦貢切，缺也，缺亦空也。古之重語，如殫盡？？謀之類是也



<xa>依缽</xa>
依，當作衣；缽，梵語「缽多羅」，此方云“應量器」。



<xa>護浪</xa>
一獲切，手取也。
<pb n="42"/>



<xa>啖啄</xa>
當作[舀*鸟]啄，竹咸切。鳥啄物。



<xa>趙州無賓主</xa>
趙州垂語云：「我三十年前在南方，火爐頭有一則無賓主話舉似諸人。」雪峰聞舉云：「當
時便好與一踏。」



<xa>猴白</xa>
當作侯白，姓也。和靖詩云「伶倫今日無侯白，奴僕當年有衛青。」伶倫，謂滑稽之士也。



<xa>拾遺</xa>
舉雪峰云：「我且作死馬醫，一口吞盡乾坤。」師云：「山河大地何處得來？直饒者裡倜儻
，分明特捨兒七十棒，反成一百四十」○師舉西禪東平共官人坐次，西禪云：「風作何色？
」官人無對，禪卻問僧：「風作何色？」僧拈起衲衣云：「在府中鋪。」禪云：「用多少帛
子？」僧云：「勿交涉。」禪無語，師代云：「咄！者話墮阿師」○師因炙茄次，問僧：「
吃得多少茄子？」僧云：「和上試道看。」師云：「你問我，與你道。」僧便問，師云：「
消不得。」
●雪竇洞庭錄
師諱重顯，字隱之，遂州李氏子。生於興國五年四月八日，出家受具，學經論業於鄉里，晚
參隨州智門祚和上，因扣不起一念之旨，豁然知歸，遂遍游叢席，眾所推仰。先居吳門之洞
庭，遷四明之雪竇，由是雲門之道復振於江淅。都尉李侯奏章服侍中賈公奏聞朝廷，乞賜「
<pb n="43"/>
明覺」之號，至皇祜五年七月七日，不遺囑，亦不說偈，攝衣北首而亡。



<xa>龍象</xa>
<bf>《智度論》</bf>云「言其力大，龍水行中力大，象陸行中力大。」今以鉅禪碩師比之龍象。



<xa>覺城</xa>
當作福城。<bf>《華嚴·六十二》</bf>云「文殊師利勸諸比丘發菩提心巳，漸次南行，經歷人間，至
福城，東住莊嚴幢娑羅林中大塔廟處。」覺，當作角，梵云“拘尸」，此雲角，以其城有三
角故名焉。然非善財見文殊處也。



<xa>古佛廟</xa>
<bf>《清涼》</bf>云「古佛塔廟者，即善財歸宗之所。此塔在南天竺城東，是古佛之塔，佛在世時巳
有此塔，日照三藏親到其所。其塔極大，東面鼓樂供養，西面不聞，於今現在，此處居人多
唱善財歌辭。」



<xa>賺</xa>
當作詀，佇陷切。



<xa>炫耀</xa>
上音縣，行且賣曰炫。
<pb n="44"/>



<xa>四花</xa>
一、曼陀羅；二、大曼陀羅；三、曼殊沙；四、大曼殊沙。曼陀羅，此言「悅意」。曼殊沙
，此言「柔軟」。



<xa>六震</xa>
一者動；二者起；三者湧；四者震；五者吼；六者覺。



<xa>措誤</xa>
當作錯誤，謂不敢差誤也。



<xa>寰中塞外</xa>
寰中，猶寰內，天子畿內也。塞，隔也，謂隔塞於它邦。漢文帝以周亞夫為將軍，軍細柳以
備胡，帝之細柳營，軍士被甲弓努持滿，天子先驅至，不得入，先驅曰：「天子且至軍門。
」都尉曰：「軍中聞將軍之令，不聞天子之詔。」有頃上至，又不得入，於是上使使持節詔
將軍曰：「吾欲勞軍爾。」亞夫乃傳言開壁門，帝方得入，曰：「此真將軍也。向者霸上棘
門如兒戲爾」。勞，郎到切，慰勉也。



<xa>四流</xa>
一、欲流；二、有流；三、見流；四、無明流。
<pb n="45"/>



<xa>三界</xa>
謂欲界、色界、無色界，亦謂「三有」。



<xa>陞座</xa>
當作陞座，登也。



<xa>簫然</xa>
上當作蕭，肅也。



<xa>暫時斂念</xa>
<bf>《華嚴》</bf>「德生童子謂善財言：『於此南方，有國名海，岸有園名大莊嚴，其中有一廣大樓
閣名毗盧遮那藏，從菩薩善根果報生，以至從菩薩福德、智慧生，彌勒菩薩安處其中。汝詣
彼問：「云何行菩薩行，修菩薩道？」』時善財童子知善知識教，至海岸國毗盧遮那莊岩藏
大樓閣前，五體投地，暫時斂念，思惟觀察，一心瞻仰。」



<xa>掌中世界</xa>
維摩詰言：「舍利弗，住不思議解脫菩薩斷取三千大千世界如陶家輪，著右掌中，擲過恆河
沙世界外，其中眾生不覺不知己之所往。」見<bf>《不思議品》</bf>。

<pb n="46"/>


<xa>鐵券</xa>
區眷切，[共/言]書也。



<xa>謔</xa>
當作諕，許亞切，誑也。



<xa>[/觔]</xa>
正作筋，舉欣切。



<xa>抉</xa>
於汶切，挑也。



<xa>拔榍</xa>
當作楔，音薜。櫼榍，門限也，非義。



<xa>一棚</xa>
薄萌切，獵者養鶻搦兔，必次第三發之而後得。俗以架三鶻者，謂之一棚。

<pb n="47"/>


<xa>顧杼</xa>
直呂切，<bf>《說文》</bf>「機之持緯者。」



<xa>道遠乎哉</xa>
「觸事而真，意旨如何？」第七板第四行上脫八字。



<xa>燎</xa>
音了。<bf>《說文》</bf>云「放火也」



<xa>太阿</xa>
<bf>《越絕書》</bf>云「楚王召風湖子，令之吳越見歐治子，幹將使之為鐵劍三枚：一曰龍泉；二曰
太阿；三曰上市。楚王問之曰：『何謂龍泉？』風湖子曰：『龍泉狀如登高山，臨深淵。』
『何謂太阿？』曰：『巍巍翼如流水之波。』『何謂上市？』曰：『從文閑起止脊而止，如
珠而不[打-丁+壬]，若流而不絕。』」



<xa>死而不吊</xa>
見<bf>《雲門錄·上》</bf>。



<pb n="48"/>
<xa>[罽-厂]賓</xa>
上正作罽，[户/立]例切，五天國名也。正云“迦濕彌羅」，此言「賤種」，又云「買得
」，其國在北印土。



<xa>斬之白乳</xa>
<bf>《四諦論》</bf>云「菩薩行慈，血變成乳，如慈母育子，以慈愛心故生子有乳，乳自然出。」



<xa>玄沙道底</xa>
玄沙<bf>《廣錄》</bf>云「師因鐘鳴次，作忍痛聲，騰身曰：『者個鍾在我肚裡鳴，你諸人作麼生？
』時展上坐云：『和上尊位如何？』師云：『你猶似分疏作麼？』展云：『和上又問作麼？
』師云：『我也要不如此。』展云：『某甲何曾如此？』師云：『是是。』展云：『喏喏。
』」<bf>《傳燈》</bf>作「打我心痛。」



<xa>鈯斧</xa>
鈯，音突。<bf>《博雅》</bf>云「鈍也」。



<xa>勞撓</xa>
當作「勞擾」。擾，煩也。



<xa>鄧隱峰</xa>
<pb n="49"/>
師姓鄧氏，隱峰，名也，建州邵武人。將示滅，有遺偈云「獨絃琴子為君彈，松柏長青不怯
寒。金礦相和性自別，任向君前試取看。」見<bf>《宋僧傳》</bf>。



<xa>性[(亻*喿)/心]</xa>
蘇到切，性粗疏貌也。



<xa>折挫</xa>
子臥切，摧挫也。



<xa>攔面</xa>
正作闌，郎千切，遮也。



<xa>十字</xa>
兄弟添十字宗門極唱唯證乃知，固非文理，妄加穿鑿。然叢林建立，頗多學者攻之不巳，或
謂十字加一儀，土字也；或謂兄弟成二人，添十為卒也；或謂雪峰垂誡，今大家出手；或謂
閩越方言，第恐方冊不載，非先德本懷。然如斯之論，吾家素有之也，如祖師讖偈皆此類爾
。至於三點如流水，其止羊二十口，又達摩云“九十無彼我」並載禪書，應機而設，無不可
者，此乃折卒字無疑也。



<xa>難提</xa>
<pb n="50"/>
　
梵云“塔婆」，此言「方墳」。或云「支提」，或云「難提」，此言「滅惡」。或云「抖藪
波」，此言「讚護」。或云「窣堵波」，此云“靈廟」，或云「高顯」。



<xa>胡家曲</xa>
胡家當作「胡笳」。笳，笛之類，胡人吹之為曲。漢<bf>《李陵答蘇武書》</bf>云「胡笳互動，牧馬
悲鳴。」今借此以況吾道。<bf>《新豐》</bf>云「胡笳曲子不墮五音，韻出清霄任君吹唱」是也。或
者指世尊梵國為胡家，豈不大謬妄乎？



<xa>夜雨山草滋</xa>
此詩即禪月擬齊梁體四首，此其一。今雪竇全舉之，所謂借水獻花也。詩<bf>《蟋蟀鳴壞牆》</bf>謂
微蟲候時而鳴，如賢人待明君而仕，知明時而見，雖草木禽魚無遠不及。故雪竇借此詩為太
平之歌，意見王子淵<bf>《聖主得賢臣頌》</bf>。



<xa>睿澤</xa>
正作睿，以芮切，聖也。



<xa>龔黃</xa>
<bf>《漢書循史傳》</bf>「龔遂為渤海太守異政，當時便人賣釰買牛，賣刀買犢，可謂帶刀佩犢也。
黃霸為穎川太守，仁風大行，郡內肅清，德感上天，嘉谷生於野，鳳凰集於境，宣帝美之，
賜金四十斤。」

<pb n="51"/>


<xa>褒</xa>
搏毛切，進揚美德也。



<xa>吾禱</xa>
<bf>《論語》</bf>云「子疾病，子路請禱，子曰：『有諸。』子路曰：『有之誄。』曰：『禱爾於上
下神祇。』子曰：『丘之禱久矣。』」誄，音累。
　


<xa>三千劍客</xa>
昔趙文王喜劍，劍士夾門，三千餘人日夜相擊於前，死傷者數百餘人，好之不厭。如是三年
，國衰，諸侯謀之，太子悝患之，奉千金賜莊子上說，莊子陳三劍曰：「有天子劍，有諸侯
劍，有庶人劍，今大王有天子之位而好庶人之劍，臣竊為大王薄之。」王乃率而上殿，宰人
上食，王三環之，莊子曰：「大王安坐定氣，劍事以畢奏矣。」於是文王不出宮三月，劍士
皆服斃其處。見<bf>《莊子說劍》</bf>。悝，苦回切。



<xa>一片田地</xa>
僧問靈云：「佛未出世時如何？”云豎起拂子，「出世後如何？”云亦豎拂子，僧不肯，復
問雪峰：「佛未出世時如何？」峰豎起拂子，「出世後如何？」峰拋下拂子，僧禮拜，峰便
打。僧又問玄沙：「此意如何？」沙云：「大似一片田地，四至界分一時屬，你只欠中間一
樹子在。」



<pb n="52"/>
<xa>憨</xa>
武酣切，癡也。



<xa>皚</xa>
五來切，霜雪白貌。



<xa>金色尊者</xa>
即大迦葉也。先是毗婆屍佛滅後，眾以其舍利建塔，塔之像其面金色缺壞，是時迦葉方為鍛
金師，會有貧女持一金錢求治為薄，欲往補之，迦葉聞且樂為補巳，因相與願為無姻夫妻。
以是報九十一劫體皆金色，最後生摩竭國，出家為佛弟子，頭陀第一。



<xa>恢恢</xa>
苦回切，大也。<bf>《老氏》</bf>曰「天網恢恢，疏而不漏。」



<xa>能惻</xa>
當作測，深所至也。惻，痛也，非義。



<xa>愛虌鼻</xa>
雪峰示眾：「南山有一條蛇，汝等諸人切須好看。」玄沙云：「用南山作麼？」

<pb n="53"/>


<xa>青天吃棒</xa>
僧問古德：「萬里無雲時如何？”云：「青天也須吃棒。」



<xa>傻傻</xa>
當作灑。灑，聲下切。傻，沙瓦切，悄也，不仁貌，非義。



<xa>憋破</xa>
音虌，方言憋，惡也。<bf>《郭璞》</bf>云「憋怤，急性也。怤，音孚。」



<xa>須菩提岩中</xa>
須菩提岩中宴坐，說法雨花。子遍考眾經，即無此緣。岩中宴坐即<bf>《分別功德論》</bf>「佛謂蓮
花色比丘尼言：『須菩提於岩中補衣，最先見我。』」且無宴坐之緣，雨花即<bf>《大般若·八
十四》</bf>「須菩提謂憍屍迦：『是花非生花，亦非心樹生。」且無讚歎之緣，未曾說一字，即
<bf>《大般若·八十一》</bf>「善現告諸天子言：『我曾於此不說一字，汝亦不聞，當何所解？』」
以此考之，眾經雖共有此意，而無此緣，實恐後世宗匠惜為此說也。



<xa>似地擎山</xa>
盤山示眾，疑其語意斷絕不通，及見古錄，凡有九段。今科節錄之於後：其一、心若無事，
萬法不生，意絕玄機，纖塵何立？其二、道本無體，因道而立名，名本無名，因名而得號；
其三、若言即心即佛，今時未入玄微，若言非心非佛，猶是指蹤之極則；其四、向上一路，
<pb n="54"/>
千聖不傳，學者勞形，如猿提影。其五、夫大道無中，復誰先後？長空絕際，何用稱量？空
既如斯，道復何說？其六、夫心月孤圓，光吞萬象，光非照境，境亦非存，光境俱忘，復是
何物？其七、禪德譬如擲劍揮空，莫論及之不及，斯乃空輪絕跡，劍刃無虧。若能如是心心
無知，全心即佛，全佛即人，心佛無殊，始為道矣；其八、禪德可中，學道似地，擎山不知
山之孤峻，如石函玉，不知玉之無瑕。若如此者，是名出家。故道師云“法本不相礙，三際
亦復然。無為無事人，猶是金鎖難。」所以靈源獨耀，道絕無生，大智非明，真空絕跡，真
如凡聖皆是夢，言佛及涅槃並為增語；其九、禪德直須自看，無人替代，三界無法，何處求
心？四大本空，佛依何住？璇璣不動，寂爾無言，覿面相呈，更無餘事。



<xa>同光帝</xa>
即五代莊宗。同光即莊宗，時年號如命，宣宗為大中帝之類。



<xa>胡釘鉸</xa>
唐之散人。世不以名顯，嘗與保福趙州問答，語流叢度。嘗一夕夢吞五色毬，既覺遂能作句
語，鱠炙人口，至今稱誦不巳。唐高文集謂祭列子墓，夢中換五藏者，正胡釘鉸也。與五色
毬相傳之異，未知孰是。其詩云「日暮堂前花藥嬌，爭拈小筆上床描。宗成安向春園裡，引
得黃鶯下柳條？」○忽聞梅福來相訪，笑著荷衣出草堂。兒童不慣見車馬，爭入蘆花深處藏
。○蓬頭稚子學垂綸，側坐莓苔草映身。路人借問遙招手，恐畏魚驚不應人。」



<xa>舉肅宗</xa>
當作代宗。詳見<bf>《頌古》</bf>。



<pb n="55"/>
<xa>入水見長人</xa>
見<bf>《雲門錄·下》</bf>。



<xa>椎擊妙喜</xa>
雲門一日聞打椎聲，妙喜世界百雜碎，托缽向湖南城裡吃粥。



<xa>頻到香積</xa>
雲門一日見僧在殿角立，師拍手一下云：「佛殿露柱，走入廚庫去也。」僧迴首看師云：「
見你不會，卻來祗候佛殿。」



<xa>德山卓牌</xa>
德山卓牌於鬧市，牌上書字云“佛來也打，祖來也打」。<bf>《傳燈》</bf>「岩頭卓牌，岩頭廢教後
在鄂州湖邊作渡子，兩岸立板牌，一所書云‘如有渡者，請擊此牌一下』凡有擊者，師乃舞
橈而渡之。」然德山卓牌未見所出。



<xa>五色索</xa>
僧問投子：「丹霄獨步時如何？」子云：「腳下一條索。」



<xa>世事悠悠</xa>
<bf>《南獄瓚和上歌》</bf>其略云“世事悠悠，不如山丘。青松蔽日，碧澗長流。山雲當幕，夜月為
<pb n="56"/>
鉤。臥藤蘿下，塊石枕頭。不朝天子，豈羨王侯？生死無慮，更復何憂？」師諱明瓚，嵩山
普寂之嗣子，北秀之的孫，世號「懶瓚」。然禪門有「三懶」：牛頭懶融，嗣四祖；溈山懶
安，嗣百丈；師預其一焉。瓚，在坦切。



<xa>一切不是句</xa>
黃檗示眾：「欲知佛法省徑處，一切不是。」見<bf>《廣錄》</bf>。



<xa>天鼓</xa>
當作「天瞽」，謂生盲也。



<xa>孟常之門</xa>
孟常當作「孟嘗」，即齊之孟嘗君，名文，姓田氏，嬰之子。父使生家後代嬰立於薛，故稱
孟嘗君。君在薛招致諸侯賓客及亡人有罪者皆歸，孟嘗君傾天下之賢，食客數千人無貴賤，
一與文等。有客馮歡甚貧，猶有一劍，又蒯緱彈其劍而歌曰：「長鋏歸來乎食無魚。」君遷
之，食有魚。既又彈劍而歌曰：「長鋏歸來乎出無輿。」君又遷之，出入乘輿車。後為君燒
券以彰君之善聲。



<xa>應緣而化物</xa>
二十六祖不如蜜多傳法偈「真性心地藏，無頭亦無尾。應緣而化物，方便呼為智。」



<pb n="57"/>
<xa>隙</xa>
正作隙，乞逆切。壁際孔也。



<xa>[火*孛]</xa>
　蒲沒切，煙起貌。



<xa>紆</xa>
憶俱切。縈紆，曲也。



<xa>斂氛</xa>
敷文切，祥氣也。



<xa>青蘿夤緣</xa>
語出<bf>《忠國師碑》</bf>，乃草堂沙門飛錫撰其間數語，叢林率多舉唱，如「青蘿夤緣，直上寒松
之頂，白雲淡濘，出沒大虛之中。」○萬法本閑而人自鬧○論頓也不留朕跡，語漸也返常合
道。○得之於心，伊蘭作栴檀之樹，失之於旨。甘露乃蒺[廿/梨]之園。○白雲志高，青
鬆節峻。唯帝之師親傳法印解深貌，古言險理順不有定門，將何演頓？」此皆草堂飛錫之語
。今叢林說者往往指作國師之言，蓋由看尋之疏，率又豈能明雪竇之旨哉？



<xa>混沌</xa>
<pb n="58"/>
上胡本切；下徒塤切。清濁未分，混為一也。



<xa>虛空為鼓</xa>
鹽官齊安和上示眾云：「虛空為鼓，須彌為椎，甚麼人打得？」眾皆無對，僧舉似南泉，泉
云：「王老師不打者破鼓。」法眼別云：「王老師不打」破，普活切。



<xa>懡[怡-台+罗]</xa>
上忙果切；下郎可切。慚也。



<xa>蝕木</xa>
乘力切。<bf>《釋名》</bf>曰「日月虧曰蝕，稍小侵虧如蟲食木之葉。」<bf>《智論》</bf>第二云“佛言善說
，無失無過，佛語『諸外道中，設有好語，如蟲食木，偶得成文。』」



<xa>厇愬</xa>
厇，當作[犭*易]，陟革切；愬，色責切。[犭*易]愬，犬張耳貌，故云耳。[犭*易
]愬，或音卓朔，非義。



<xa>洛浦徧參</xa>
洛浦和上問僧：「你笠子為甚破？」僧云：「徧參忽若撞著牛屎時如何？」僧近前云：「不
審。」浦便打。按<bf>《廣燈》</bf>「寶應顒和上問僧：『汝名甚麼？』僧云：『普參』師云：『忽
<pb n="59"/>
遇木橛又作麼生？』僧不審，師便打。」



<xa>長觜鳥</xa>
雲門問僧：「你從向北來，曾游台否？」僧云：「是。」師云：「關西湖南還見長觜鳥說禪
麼？」僧云：「不見。」師拈拄杖以口作吹勢，引聲云：「禪禪！」



<xa>摩斯吒</xa>
見<bf>《雲門錄》</bf>之下。



<xa>巨靈</xa>
<bf>《郭緣生述征記》</bf>云「華山與首陽本一山，河神巨靈擘開以通河流，故掌跡存焉。」



<xa>演若</xa>
<bf>《楞嚴經》</bf>云「佛言：『汝豈不聞室羅城中演若達多，忽於晨朝以鏡照面，愛鏡中頭，眉目
可見。嗔責己頭，不見面目，以為魑魅，無狀狂走。」



<xa>[怡-台+龙]統</xa>
當作「儱侗」。


<pb n="60"/>

<xa>塻窯</xa>
本作莫徭，地名，今溈山塔莊是矣。<bf>《古語》</bf>云「不作溈山一頂笠，無由得到莫徭村。」



<xa>多聞</xa>
<bf>《楞嚴經》</bf>云「阿難見佛，頂禮悲泣，恨無始來一向多聞，未全道力。」



<xa>記諸善言</xa>
<bf>《論語·序》</bf>云「魯<bf>《論語》</bf>二十篇，皆孔子弟子記諸善言也。」



<xa>西幹</xa>
正作幹，西幹即天竺國五印土。或云「西天」「西幹」，皆譯師之義立。



<xa>東震</xa>
或云震旦，或云真丹，或旃丹，或指難，皆梵音訛轉，並翻漢地。又<bf>《婆沙》</bf>中有二音：一
雲指那，此雲文物國，謂此方是衣冠文物之地也；二雲指難，此雲邊鄙，謂此方非中國也。
<bf>《西域記》</bf>翻摩訶支那為大漢國，或謂日出東隅，其色如丹，故云震旦。真丹者，此皆訛說
。



<xa>來昌</xa>
<pb n="61"/>
昌，猶明也，盛也。



<xa>蜀川</xa>
雪竇生西蜀之遂州。



<xa>吳苑</xa>
明覺始唱道於洞庭之翠峰，屬吳王之國苑，謂宮苑。



<xa>句章</xa>
句章縣，故城在鄞縣西。<bf>《十三州誌》</bf>云「句踐之地，南至句無，後並吳國，因大成章伯之
功，遂名句章，以示其子孫。」見東漢<bf>《蓋勳傳》</bf>。



<xa>猊座</xa>
猊，狻猊也，師子之屬。西方王者所坐之座，猶中國龍床也。<bf>《西域記》</bf>云「君王朝坐，彌
復高廣，珠璣間錯，謂師子座也。」<bf>《智論》</bf>「問云：『佛坐師子座，為佛化作為實師子來
，為金銀木石作師子？』答曰：『是號名師子，非實師子也。佛為人中師子，佛所坐處，若
床、若地，皆名師子座。』」



<xa>輟</xa>
陟劣切，止也。
<pb n="62"/>



<xa>玉燭</xa>
<bf>《爾雅》</bf>云「春為青陽，夏為朱明，秋為白藏，冬為玄英。四時和為之玉燭。」<bf>《郭璞》</bf>云
「道光照」



<xa>金輪</xa>
經云「若王生在剎帝種，紹灌頂位，於十五日受齋戒時，沐浴首身，升高台殿，臣僚輔翼，
東方忽有金輪寶現，其輪千輻，來應王所，及與七寶，並皆具足。七寶者：一、輪寶；二、
象寶；三、馬寶；四、珠寶；五、女寶；六、藏寶；七、丘寶也。」



<xa>粵</xa>
王伐切，語辭也。



<xa>虎策</xa>
見<bf>《證道歌·解虎錫》</bf>。



<xa>龍盂</xa>
見<bf>《證道歌·降龍缽》</bf>。


<pb n="63"/>

<xa>武林</xa>
杭之山名也。秦漢始號虎林，以其棲白虎也。晉曰靈隱，用飛來故事。唐乃曰武林，避諱也
，見子潛子<bf>《武林山誌》</bf>。



<xa>呼猿</xa>
靈隱之名，由慧理至曰：「此吾西竺靈隱鷲峰也，飛來隱於此地。」人未之信，理曰：「彼
山白猿呼之可驗。」因呼猿，猿為之出。今寺之前有呼猿澗、飛來峰，故其山曰「靈隱」。



<xa>嘉遁</xa>
嘉之，言美也。遁，以道自藏。晉支道林嘗遁藏吳中白馬澗之南，有石庵存焉。故人稱支公
為支遁，又建硎寺於姑蘇郡，土木頭壯麗，二眾同處。唐景龍改「報恩」，今支硎山觀音院
是也。養駿，見<bf>《祖英》</bf>。



<xa>休牛歸馬</xa>
尚書武成曰：「武王伐殷乃偃武修文歸馬於華山之陽，放牛於桃林之野示天下。弗服說者曰
山南，曰陽桃林，在華山東，皆非長養牛馬之地，欲使自生自死，示天下不復乘用也。」



<xa>輿人</xa>
音歟，眾也。


<pb n="64"/>

<xa>叢林</xa>
梵語「貧婆那」，此雲叢林，<bf>《大論》</bf>云「僧伽」。秦言「眾多比丘一處和合，是名僧伽。
譬如大樹叢聚，是名為林。一一樹不名為林，如一一比丘不名為僧。諸比丘和合，故名僧，
僧聚處得名叢林。」又<bf>《大莊嚴論》</bf>云「如是眾僧者，乃是勝智之叢林，一切諸善行運集在
其中。」又<bf>《雜阿含·二十五》</bf>「佛告阿難：『汝遙見彼青色叢林否？』『唯然巳見。』『
是處名曰優留曼茶山，如來滅後百歲，有商人子名優波掘多，當作佛事，教授師中最為第一
。』」即四祖優波鞠多，梵音楚夏爾，以祖師居之，今禪庭稱叢林也。



<xa>黎庶</xa>
上郎奚切；下商署切。眾也。



<xa>柯亭</xa>
張騭<bf>《高士傳》</bf>曰「蔡邕告吳人曰：『吾昔嘗經會稽高遷亭，見屋東間第十六竹椽可以為笛
。』取用，果有異聲。」又伏泊<bf>《長笛賦·序》</bf>云「柯亭之觀，以竹為椽，邕取為笛，奇聲
獨絕。」



<xa>陶壁</xa>
晉陶侃，少漁於雷澤，網得一織梭，掛於壁。後因一日雷電，忽化為龍飛去。



<xa>德風</xa>
<bf>《論語》</bf>「君子之德風，小人之德草，草上之風必偃。」
<pb n="65"/>



<xa>名翼</xa>
管子、管仲，復於桓公曰：「無翼而飛者，聲也。」謂出言門庭，千里必應，故曰無翼而飛
。又<bf>《唐聖教序記》</bf>云「名無翼而長飛，道無根而永固。」



<xa>啟顙</xa>
啟，當作稽，音啟，下首拜也。顙，額也，謂顙至地。<bf>《周禮》</bf>太祝之官，禮有九焉：一、
稽首，即久稽留，停頭至地也；二、曰頓首，謂平敵如諸侯相拜，即以頭向下，虛搖拜也；
三、空首，君答，臣下一拜，即以頭至手；四、振動，敬重之戰慄動變拜也；五、吉拜，謂
稽顙，齊縗不杖以下吉者殷之凶拜也，即先作稽首，後作稽顙，即額觸地；六、凶拜，謂稽
顙而後頓首，三年服者也；七、奇拜，謂稽首先屈一膝，即令邪拜；八、褒拜，謂報拜，即
再拜也，或持節之拜；九、肅拜，謂但仰首以手揖之，今之揖讓是也。吾西方之禮亦凡九焉
：一、發言問訊；二、俯首示敬；三、柔首高揖；四、合掌平拱；五、屈膝；六、長跪；七
、首肘據地；八、五輪著地；九、五體投地。齊縗，音諮催。



<xa>摳衣</xa>
上恪侯切，曲禮兩手。摳衣去齊尺衣，毋撥足，毋蹶。先生書策，琴瑟在前，坐而遷之，戒
勿越摳衣，謂以手內舉，令離地。毋音無，止之也。



<xa>漪漣</xa>
上於離切；下力延切。風動水文。

<pb n="66"/>


<xa>灩澦</xa>
<bf>《荊州記》</bf>云「灩澦如馬，瞿塘莫下；灩澦如像，瞿塘莫上。」此言其險也，瞿塘，峽名，
灩澦，石名也。



<xa>江陵</xa>
西漢<bf>《貨殖誌》</bf>「蜀漢江陵千樹[木*(艹/冏)]。比其人與千戶侯等。」



<xa>承祧</xa>
<bf>《禮記》</bf>「天子七廟，三昭三穆，與太祖之廟而七。遠廟為祧，去祧為壇，去壇為墠，去墠
為鬼，此皆言祭先祖遠近之差。自祧巳上，皆為毀廟。墠音繕，除也。」



<xa>法空座</xa>
<bf>《法華》</bf>云「如來滅後，欲為四眾說是法華經者，云何應說？是善男子、善女人入如來室，
著如來衣，坐如來座，爾乃應為四眾廣說斯經。如來室者，一切眾生大慈悲心是。如來衣者
，柔和忍辱心是。如來座者，一切法空是。安住是中，然後以不懈怠心為諸菩薩及四眾廣說
是法華經。」



<xa>袖裡藏鋒</xa>
<bf>《達觀錄》</bf>四藏鋒頌序云“叢林舊有四藏鋒：一曰就事藏鋒；二曰就理藏鋒；三曰入就藏鋒
；四曰出就藏鋒。不知何人改「就」為「袖」，改「理」為「裡”云雲。今禪家錄用「就」
<pb n="67"/>
字為「襟袖」字，用「理」字為「表裡」字，共所不疑也。」且如<bf>《風穴錄》</bf>有四出就語：
一曰如何是密室中事，出袖談今古，回顏獨皺眉；二曰九夏賞勞請師言薦，出袖拂開龍洞雨
，泛杯波湧缽囊花；三舉南泉辭寒山游石橋緣，僧問師：「意旨如何？」「出袖藏鋒能靈利
，毛睫無差滑石橋」；四、勘僧云：「聲前來，句後殺。」僧應：「[口*尔]」師云：「
出袖藏鋒無定止，汝潰經雨倒降旗。」此蓋後人不善其意，妄以去就之就，改為襟袖之袖也
。今叢林中以「袖裡藏鋒，出袖拂開」皆為用中語，舉口則棒拍巳行豈容擬議？雖然，苟欲
詳其問答語脈，則是何旨意？古人之言豈虛發邪？既學古人之建立，安可忽諸？且就事則全
事，就理則全理，入就則事理俱，出就則事理泯，至於四料揀、四賓主、三句、五位，各有
宗徒，無自封執第，以風穴四語詳之，則厥旨可見。達觀去臨濟七世去風穴四世乃直下正派
，頗得詳審，以此校之，則凡曰<bf>《禪門語錄》</bf>袖裡皆宜改為就理，若謂法門時節，不得以語
言文字輒生情解者，吾未如之何也矣。



<xa>黃葉</xa>
見雲門上，止啼。



<xa>孟常門下</xa>
常，當作嘗。齊國孟常君，門下養三千賓客，不計貴賤，皆分上、中、下三等，因夜食，人
蔽火明者，客怒以飯不等，輟食請辭。君乃起，自持己食飯，比諸賓食，皆無異，客慚而自
刎。四方賢士多歸附之，後因使秦，秦人說秦王：「孟嘗君族賢，可囚之。」君乃使人投秦
王，愛姬得免，秦王釋之歸齊。得出，奔馳夜半至函谷關，秦法至雞鳴方開關，有下客馮諼
乃法雞鳴，是時群雞皆鳴，君方出關。秦王果悔，令騎追之，使至關，追不及，故脫。秦昭
王之難也。



<xa>摘楊花</xa>
<pb n="68"/>
有僧辭趙州，州拈拂子云：「有佛處不得住，無佛處急走過，三千里外逢人不得錯舉。」僧
云：「恁麼則不去也。」州云：「摘楊花！摘楊花！」



<xa>口堪吃飯</xa>
雲門云：「只只堪吃飯，你道古人拈椎豎拂，楊眉動目，作麼生辨？」自代云：「溈山笠子
江西別。」又云：「龍頭蛇尾。」



<xa>橫說豎說</xa>
見<bf>《雲門錄》</bf>之上。



<xa>佛見法見</xa>
<bf>《諸佛要集經》</bf>「文殊師利住忍世界，心自念言：『今日十方各恆沙等諸佛世尊，悉來集會
，東方佛土天王佛所普光明宣佛要集法，吾寧可往詣彼世界，奉覲諸佛，諮受經典。』於是
報彌勒云：『可共俱往詣天王佛普光剎土。』彌勒答曰：『仁者欲往，便可進路，吾不行也
。所以者何？道德巍巍不可攀諭，身不能見，亦不堪住，睹形聞音。文殊師利莫以色像觀諸
如來，佛者法身，法身叵見，無聞無養。』於是文殊師利饑虛於法而無厭倦，獨己無侶，佛
神力所制，使彼眾會無一從者。文殊師利如伸臂頃，至天王佛所，時天王佛，心自念言：『
文殊師利，諸佛所嘆，深奧忍辱，行於空慧，無能逮者。今從忍界興心念來，墮大顛倒極，
受吾我而有所趣，當退立之鐵團山頂。』於是天王如來告文殊曰：『來至於此欲何所觀？』
文殊白言：『唯然世尊，我在忍界，心自念言：諸佛興世，甚難得值。講說經典，亦復難值
。欲見如來聽所說法故，詣此佛土。』天王如來即如其像，三昧正受而現神足，移文殊師利
自然立於鐵團山頂，不自覺知為誰所舉。文殊復曰：『今顯神足成神變化無極，聖慧示其道
力，還於眾會，即如其像，三昧正受，而現神足。』發意之頃，越於東方恆河佛土不能捨遠
彼佛世界如毫釐，況入佛會，未之有也。」
<pb n="69"/>



<xa>惡</xa>
正作啞，音亞，聲也。



<xa>虛空為鼓</xa>
須菩提言：「世尊記我聲聞人中無諍三昧最為第一，是三昧門我今巳得，我若入定，正使有
人具大神力，以百憶四天下為一大鼓，取須彌山為一大椎，於我定時，令一大人住在我前，
執彼大椎，撾擊大鼓，無暫休廢，乃至經劫，如是鼓聲尚不入耳，何況亂心，能令我出？」
見<bf>《寶積經》</bf>。



<xa>魯般繩墨</xa>
魯般，古之般輪子也。心匠甚工而不獨善於繩墨之事。按唐段成式<bf>《酉陽雜俎》</bf>云「今人每
睹棟宇巧麗，必強謂魯般奇工，至兩都寺中往往托為魯般所造，其不稽，古如此。」據<bf>《朝
野僉載》</bf>云「魯般者，肅州燉煌人，莫詳年代。巧侔造化，於涼州造浮圖，作木鳶，每擊楔
三下，乘之以歸。無何，其妻有妊，父母詰之，妻敘其故，父後伺得鳶，擊楔十餘，乘之遂
至吳，會吳人以為妖，遂殺之。般為木鳶，遂得父屍，怨吳人殺其父，於肅州城南作一僊人
，舉手指東南吳地，大旱三年。卜曰：『般所為。」貨物巨千數謝之，般為斷一手，其日吳
中大雨。國初工人尚祈禱，其木僊鳶（餘專切），鷙鳥也。



<xa>駟馬</xa>
<bf>《論語》</bf>棘成子曰：「君子質而巳矣。何以文為？」子貢曰：「措惜乎子之說，君子駟不及
舌，文猶質也，質猶文也。虎豹之鞟，猶犬羊之鞟。」駟馬者，鄭玄曰：「過言一出，駟馬
<pb n="70"/>
追之不及。」鄭折曰：「一言而非，駟馬不追。一言而急，四馬不及。」



<xa>古人道了</xa>
語出雲門「垂代」。



<xa>開門待知識</xa>
龐居士詩「有人嫌龐老，龐老不嫌它。開門待知識，知識不來過。心如具三學，塵識不相和
。一丸療萬病，不假藥方多。」



<xa>雲門道底</xa>
雲門一日云：「宗門作麼生舉？」令自代云：「牛。」



<xa>寸草不生</xa>
仰山示眾：「我若全舉宗乘，法堂上草深一丈。我若東道西說，三門下寸草不生。」



<xa>步步道場</xa>
<bf>《維摩詰經》</bf>云「光嚴童子白佛言：『憶念我昔出毗耶離大城，我即為作禮而問言：「居士
從何所來？」答我言：「吾從道場來。」我問：「道場者何所是？」答曰：「直心是道場無
虛假故，乃至善男子菩薩，若應諸波羅蜜教化眾生，諸有所作，舉足，下足，當知皆從道場
來，住於佛法矣。」』」
<pb n="71"/>



<xa>黃巢</xa>
黃巢為雪竇開山和上，蓋俗流妄傳，不足考信也。按<bf>《唐書傳》</bf>「巢曹州冤何人，本以販鹽
為事。乾符中仍歲凶荒人飢為盜，河南尤甚。巢與弟黃揆，昆仲八人率盜數千，依里人尚讓
。月餘，眾至數萬，讓乃與群盜推巢為王曰「沖天大將軍」，仍署宮屬蕃鎮不能制，以至於
竊據京師，燔掠宮廟，天子為之奔走，國號稱齊年，稱金統。朝廷以李克用率官軍討之，中
和四年五月大敗之，賊散兗鄆界。巢入泰山，官軍遺將捕之，至狼虎谷，巢將林言斬巢及二
弟鄴揆等七人首並妻子，函送徐州。」今禪門應問機緣，亦一期指示學者，以意逆志為得之
矣。然祖塔非黃巢明矣。



<xa>賞不避讎讎</xa>
西漢<bf>《東方朔傳》</bf>「臣聞聖主為政，賞不避讎讎，誅不擇骨肉。」



<xa>摩騰不燒</xa>
見風穴



<xa>韓愈端立</xa>
韓愈生於唐代宗之朝，終於穆宗世。去莊宗同光之時巳一百餘載，考諸傳錄，亦恐此錄誤矣
。



<pb n="72"/>
<xa>帝令</xa>
當作王令



<xa>[臼*欠]</xa>
書無此字，正作舀（以紹切），亦作[舀*召]。詩曰「或簸或舀」



<xa>清稅</xa>
當作清銳，見<bf>《傳燈錄》</bf>。



<xa>揭石</xa>
<bf>《大涅槃經》</bf>云「佛言：『我欲涅槃，始初發足向拘尸那城，五百力士於其中路平治掃灑，
中有一石，眾欲舉棄，盡力不能。我時憐愍，即起慈心，彼諸力士尋即見我以足拇指舉此大
石，擲棄虛空，還以手接，安置右掌，吹令碎末，復還合聚。令彼力士貢高心息，即為略說
種種法要。』」



<xa>吹布毛</xa>
杭州招賢寺會通，唐德宗時，嘗為六宮使，屢乞為僧，帝從其願，禮鳥窠道林禪師落髮。通
一日欲辭去，師曰：「汝今何往？」曰：「會通為法出家，以和上不垂慈誨，今往諸方學佛
法去。」師曰：「若是佛法，吾此閑亦有少許。」曰：「如何是和上佛法？」師於身上拈起
布毛吹之，會通遂領悟玄旨，時謂「布毛侍者」。秦望山有長松，枝華繁茂，盤屈如蓋，林
棲止其上，故人謂之「鳥窠和上」。

<pb n="73"/>


<xa>白頭因</xa>
因事立號，叢林素有之。因以少年頭白，故得是名。如鳴頭、副赤頭、璨钁頭、通安鐵胡覺
、鐵觜劉、鐵磨清、八路米七師、忽雷澄、踢天太鑒、多口不語、通黑令、初明半面、一宿
覺、摺床會、岑大蟲、獨眼龍、矬師叔、周金剛、簡浙客、陳溝鞋、泰布衲、備頭陀、大禪
佛、王老師、瀏陽叟、皆禪林之白眉，聞其名者，莫不慕其所以為道也。



<xa>摛辭</xa>
上（尹知切），舒布也。



<xa>洪規</xa>
洪，大也，下（居隨切）。<bf>《字統》</bf>云「丈夫識用，必合規矩，故從夫也。」



<xa>淘汰</xa>
上（徒刀切），擇也。下（它蓋切），過也。



<xa>竺土</xa>
華梵兼舉也，竺是梵語，土是華言。<bf>《西域記》</bf>云「梵語天竺，此雲月，謂佛日既沒，諸聖
法教如月也。五天竺國亦名五印土，周九萬餘裡，三垂大海，北背雪山，北廣南狹，形如半
月，盡野區分七十餘國。」

<pb n="74"/>


<xa>大僊</xa>
<bf>《般若論》</bf>云「聲聞菩薩亦名僊，佛於中最尊上，故巳有一切波羅蜜多功德善根彼岸，故名
大僊。」漢明帝問摩騰法師：「佛道中亦有僊號不？」曰：「僊者並修梵行，多諸技術，是
以為世所尚。佛初成道時，坐於菩提樹下，世人未識是佛光明顯照，咸言摩訶大僊，生未曾
有也。舍利弗、目連等坐臥空中，神化自在，各相謂言：『此是大僊弟子也。』佛以隨機應
顯，僊號生焉。」



<xa>山河爾</xa>
爾，當作固，蓋見它本。



<xa>列剎</xa>
應法師云：「浮圖名剎，訛也，應云‘刺瑟致』，刺（刀割切），此雲竿，人以柱代之，名
為剎柱，以安佛骨。以西國竿頭安舍利故，即幡剎竿也。」<bf>《長阿含經》</bf>云「若沙門於此法
中，勤苦得一法者，便當豎幡告四遠：『今有少欲知足之人居此。』」



<xa>天石麟</xa>
徐陵，字孝穆。母臧氏，嘗夢五色雲化為鳳集左肩上，巳而誕陵。年數歲，家人攜以候沙門
寶誌，志摩其頂曰：「天上石麒麟也。」光宅寺慧雲法師，每嗟其早就，為之顏回。陵官至
光祿大夫太子少傅，年七十七卒。陵少而崇信釋教經論，多所釋解。陳後主在東宮令陵講<bf>《
大品經》</bf>，義學名僧自遠雲集，每講筵商較，四坐莫能與抗。目有青精，時人以為聦慧之相
。見<bf>《南史》</bf>。

<pb n="75"/>


<xa>澄徹</xa>
當作澄澈。



<xa>義龍</xa>
陳高僧慧榮，講學蹤橫，時號「義龍」。榮聞智者顗師講法，故來設問，數番征核，莫非深
隱，輕誕自矜，揚眉舞扇，扇便墮地。顗應對事理煥然清顯，謂榮曰：「禪定之力不可難也
。」時沙門法歲撫榮背曰：「從來義龍，今成伏鹿。扇既墮地，何以遮羞？」榮曰：「輕敵
失勢，未可欺也。」



<xa>律虎</xa>
釋法願，落髮披緇，周行講席。後乃仰蹤波離霜情啟，且孤映群篇，復歷談對，眾皆杜辭。
時以其彭享罕敵，故號「律虎」，右見<bf>《續高僧傳》</bf>。



<xa>鰲峰</xa>
海山三峰、九鰲，負之祖英，十二鰲詳矣。



<xa>寶凡</xa>
當作寶幾。


<pb n="76"/>

<xa>花巾</xa>
<bf>《楞嚴》</bf>云「即時如來於師子坐，整涅槃僧，斂僧伽梨，攬七寶幾，引手於幾，取劫波羅天
所奉花巾，於大眾前，綰成一結，示阿難言：『此名何等？』阿難大眾俱白佛言：『此名為
結。』如是倫次綰氎花巾，總成六結。」



<xa>話月</xa>
玄沙示眾云：「『吾有正法眼付囑大迦葉』我道猶如話月，曹溪豎拂子還如指月，所以道大
唐國內，宗乘中事，未曾有一人舉唱。設有人舉唱，大地人失卻性命，如無孔鐵錘相似，一
時亡鋒結舌去。』」



<xa>乳竇</xa>
<bf>《四明圖經》</bf>云「兩峰如乳，相對為竇，瀑水飛流如雪，亦云雪竇。」竇，鑿垣為空曰「竇
」。



<xa>祖佛怨</xa>
怨，當作冤（於袁切），屈也。怨（於願切）恚也非義



<xa>三指七馬</xa>
莊子以指喻指之非指，不若以非指喻指之非指也。以馬喻馬之非馬，不若以非馬喻馬之非馬
也。天地一指也，萬物一馬也。○上下彼此，是非之對也，三指七馬不可偶也，夢身之真理
在斯焉。
<pb n="77"/>



<xa>三川</xa>
刜州為秦川，河南為洛川，益為蜀川。



<xa>指鹿</xa>
秦趙高欲為亂，群臣不聽，乃先設驗，以蒲為脯，以鹿為馬，獻於二世。群臣言蒲，言鹿者
，皆陰誅之矣。



<xa>安岩照</xa>
照，當作煦。即大梅保福煦禪師，正字避諱。



<xa>蹴踏</xa>
上（子六切），下（徒闔切），蹴，亦踏也。<bf>《維摩》</bf>云「龍象蹴踏，非驢所堪。」



<xa>憤悱</xa>
上（扶粉切），怒也。下（孚匪切），欲有所問而未能宣也。



<xa>品藻</xa>
<pb n="78"/>
西漢注品，其差次以藻飾文質。



<xa>飲光</xa>
梵雲迦葉波，此言飲光，姓也。或云身光殊特，能飲諸天及日月等光，皆悉不見，故曰「飲
光」。



<xa>龍昌</xa>
即雲居舊寺名也。今山中有龍昌亭，乃追舊跡也。乃指法眼、下道齊禪師，安岩煦嗣雲居齊
也。



<xa>迅雷掩耳</xa>
「炎威赫耀，童子不能正目，迅雷奮擊，懦夫不及掩耳。」見<bf>《正理論》</bf>。
　


<xa>稱謂</xa>
上（昌孕切），漢書注云“凡一物知其名曰識其所宜，皆曰『稱謂』也。」



<xa>遽明</xa>
其據切，急也，卒也。


<pb n="79"/>

<xa>抵</xa>
都禮切，止也。



<xa>不請之友</xa>
<bf>《華嚴》</bf>二十云“當要先令一切眾生得無上菩提無餘涅槃，然後成佛，何以故？非眾生請我
發心，我自為眾生作不請之友。」



<xa>列浚</xa>
私潤切，深也。



<xa>來哲</xa>
如<bf>《選注》</bf>云「非我能及，以待將來之智者矣。」



<xa>某甲</xa>
某，如甘在木上，指其實也，然猶未足以定其名。甲，次第之言，亦猶某甲、某乙也。



<xa>船舷</xa>
音賢，船邊也。

<pb n="80"/>


<xa>閫外</xa>
馮唐曰「上古王者遣將也，跪而推轂曰：『閫以內者，寡人制之。閫以外者，將軍制之。』
」<bf>《韋照》</bf>曰「此郭門之閫，門中橛曰『閫』。」



<xa>當斷不斷</xa>
黃石公曰：「當斷不斷，反受其亂。」



<xa>百丈再參</xa>
百丈一日隨馬祖出田行次，見群雁，祖從中過，雁驚開，丈在後過，雁不驚，丈遂問師：「
從群雁中過，為甚卻驚及？懷海過，為甚不驚？」祖曰：「吾有殺心，汝無殺心。」又行，
見水鴨子，指問：「是甚麼？」丈云：「水鴨子。」祖良久曰：「甚處去也？」丈曰：「飛
過那邊去也。」祖近前，把丈鼻，掙丈失聲叫：「阿哪。」祖曰：「又道飛過那邊去，元來
只在者裡。」便拓開，丈直得浹背汗流，於此有省。明日祖上堂，眾才集，丈出卷卻拜簟，
祖歸方丈，丈侍立，祖卻問：「我適來上堂，未曾為從說法，你為甚卷卻簟子？」丈曰：「
懷海今日鼻頭猶痛在。」祖曰：「汝昨日去甚麼來？」丈曰：「今日鼻孔不痛也。」祖曰：
「汝深明昨日事。」丈禮謝後，再參馬祖云云，見<bf>《宗派錄》</bf>。



<xa>刁刀魚魯</xa>
古語云「筆久厭勞，書刁成刀。事歷終古，寫魚為魯。」



<pb n="81"/>
<xa>參差</xa>
上（楚簪切），下（楚宜切），不齊等也。



<xa>瞞</xa>
當作謾，欺也，餘仿此。



<xa>御木</xa>
上音語，蝕也。



<xa>大冶</xa>
羊者切，爐冶。冶，銷也。



<xa>凳</xa>
都鄧切。



<xa>理能伏豹</xa>
伏豹當作伏[亻*幼]，於教切，很戾也。見遠<bf>《浮山錄》</bf>



<pb n="82"/>
<xa>劈</xa>
溥擊切，破也。



<xa>瞪目</xa>
丈證切，直視貌



<xa>林際</xa>
當作臨濟，院名也。師名義玄，曹州南華人，姓刑氏。髫年出家，弱冠受具，早慕宗門，首
參黃檗堂中第一座諭，令往問佛法的的大意，檗打之，凡三造丈室，被六十棒，因欲辭去。
第一座留之，且謂檗曰：「義玄雖後生，似堪法器。」檗曰：「我知此子譬如巨木在野，當
為天下陰涼。」師方取別，檗曰：「汝宜往高安灘頭，見大愚，必為汝明此事。」大愚見師
來問其所以，即舉前話，因而問曰：「義玄凡三度被打，未審有甚麼過？」愚曰：「黃檗與
麼老婆，為汝得徹困更問有過無過。」師於言下知歸，失聲曰：「元來黃檗佛法無多子。」
愚把住曰：「者尿床鬼見個甚麼便與麼道。」師於大愚肋下築三拳，愚托開曰：「汝師黃檗
，非干我也。」師卻回，黃檗見，便問：「來來去去有甚了期？」師曰：「只為老婆心切。
」便禮拜，方起，檗問曰：「汝甚麼處去來？」師遂舉見大愚之緣，檗曰：「如何得大愚老
多口漢來？」師曰：「要見伊作甚麼？」檗曰：「待伊來痛與一頓。」師曰：「說甚麼待來
，即今便與。」遂打黃檗一掌，檗曰：「風漢卻來者裡捋虎鬚。」師便喝，檗云：「參堂去
。」師後因還鄉，徇趙人之請，居鎮府城南之臨濟禪苑。臨終，上堂曰：「吾滅後不得滅吾
正法眼藏。」時三聖為院主，乃曰：「爭敢滅卻？」師曰：「巳後有人問你，向伊道甚麼？
」院主便喝，師曰：「誰知吾正法眼藏向者瞎驢邊滅。」言訖坐以示化，即唐懿宗咸通七年
四月十日也。



<xa>不拜彌勒</xa>
<pb n="83"/>
「高揖釋迦，不拜彌勒」乃禪家絕聖凡之語。然不拜之緣，亦有所出。按<bf>《三藏傳》</bf>云「秣
底補羅國城南四五里小伽藍，即德光論師於此作辨真等論，凡百餘部。論師是缽伐多國人，
本習大乘，後退學小乘。時天軍阿羅漢往來睹史多天，德光願見慈氏決諸疑滯。請天軍以神
力接上天宮，既見慈氏，揖而不禮言：『我今出傢具戒，慈氏處天同俗，禮敬非宜。』如是
住來三返，皆不致禮。」既我慢自高，疑亦不決。其語雖同，意與此異。



<xa>趕</xa>
正作捍（古旱切），推之也。趕，書無此字。



<xa>苕帚</xa>
苕音條，草[屯-一]，帚，正作帚（止酉切）。



<xa>割城</xa>
見<bf>《祖英·連城璧》</bf>。



<xa>舉無業</xa>
此節乃錄者之不工，當雲舉僧問無業：「如何是佛？”云：「莫妄想。」師云：「塞卻鼻孔
。」又舉僧問馬祖：「如何是佛？”云：「即心是佛。」師云：「拄卻舌頭。」○無業嗣馬
祖，謚大達國師。



<pb n="84"/>
<xa>以己妨人</xa>
妨，當作方。方，比也。<bf>《論語》</bf>「子貢方人，子曰：『賜也，賢乎哉？夫我則不暇此。』
」孔子鄙子貢之比方人也。



<xa>簽瓜</xa>
簽，當作簽（七廉切），割也。



<xa>只三人</xa>
「禪是大溈詩是朴，大唐天子只三人。」見<bf>《周朴解王巢語小說》</bf>。



<xa>愧圖</xa>
當作貴圖



<xa>圓相</xa>
圓相之作，始於南陽國師付授侍者耽源，源承讖記傳於仰山，今遂目為溈仰家風。明州五峰
良和上嘗制四十則明教子，潛子為之序，稱道其美良云“圓相」，總六名：一、圓相；二、
義海；三、暗機；四、字海；五、意語；六、默論。又溈仰宗派云“耽源謂仰山曰：『國師
傳六代祖師圓相，九十七個授與老僧。』國師臨示滅，復謂曰：『吾滅後三十年，南方有一
沙彌到來，大興此道，次第傳授，無令斷絕。吾詳此讖，事在汝躬，我今付汝，汝當奉持。
』仰山既得，遂以火燔之。源一日又謂仰山曰：『向所傳諸圓相，宜深秘之。』山曰：『巳
燒卻了也。』源曰：『此乃諸祖相傳，至此何為燒卻？』山曰：『慧寂一覽以知其意，但然
用得，不可執本也。』源曰：『於子即得，來者如何？』仰曰：『和上若要重錄一本。』山
<pb n="85"/>
乃重錄，呈似一無差失。耽源一日上堂，仰出眾作此。○相以手托作呈勢卻叉手立，源以兩
手交作拳示之，仰進前三步作女人拜，源點頭，仰便禮拜，此乃圓相所自出也。因錄以示後
學雲。



<xa>學唐步</xa>
按<bf>《莊子注》</bf>「壽陵——燕之邑，邯鄲——趙之郡。弱齡未壯謂之餘子，猶孺子也。趙郡之
地，其俗能行。故燕國少年來學步，既乖本性，未得趙國之能，捨己效人，失壽陵之故。是
以用手踞地，匐匍而還也。」雪竇云：「者僧不是邯鄲人，為甚學唐步？」此語甚非，事亦
倒置。乃燕人學步於邯鄲，非邯鄲學步於燕也。據莊子燕學趙步，此雲唐步，此蓋誤用風穴
「羅越學唐步」之語也。



<xa>一簣</xa>
正作簣（求位切），土籠也。尚書旅獒不矜細行，終累大德為山九仞，功虧一簣。



<xa>抬搦</xa>
上音台，舉也。下（尼角切），又（昵格切），持也。



<xa>奯公</xa>
奯，當作豁，岩頭名全豁。<bf>《禪錄》</bf>有奯上座乃臨濟嗣子，非岩頭也。



<pb n="86"/>
<xa>不得封侯</xa>
西漢<bf>《李廣傳》</bf>「廣不得爵邑，官不過九卿。廣之軍史及士卒或取封侯，廣與望氣，王朔語
曰：『自征匈奴，廣未嘗不在其中。而諸凡校尉而下材能不及中，以軍功取侯者數十人，廣
不為後人，然終無尺寸功得封邑者何也？豈吾相不當？』侯朔曰：『將軍自念，豈嘗有恨者
乎？』廣曰：『吾為隴西守，羌嘗反吾誘降者八百餘人，詐而同日殺之，至今恨，獨此爾。
』朔曰：『禍莫大於殺巳降，此乃將軍不得侯者也。』」



<xa>幞頭</xa>
房玉切，帊也。周武帝所制幅巾，出四腳以幞頭乃名焉。或作（蒲沃切），誤也。



<xa>切磋</xa>
當作瑳，倉何切，玉色鮮白也。詩「如切如瑳」。磋，蹉跌，非義。



<xa>遠害</xa>
音挼，離也。



<xa>將軍致</xa>
致，當作置，置立也。致，至也，非義。且致，致得，仿此。



<xa>觸誤</xa>
<pb n="87"/>
當作觸忤，忤逆也。誤，欺也，非義。



<xa>伊蘭</xa>
<bf>《觀佛三昧經》</bf>云「伊蘭臭樹，與旃檀同生，然馨香各別。臭熏四十里，猶如死屍，其花紅
，樹何愛樂，聞臭而死，甚可惡也。



<xa>拖</xa>
徒可切，引拽也。



<xa>喏</xa>
音惹，敬辭，當作[口*尔]，應聲也。



<xa>大禪佛</xa>
禪宗有二大禪佛：一名景通，嗣仰山；一名智通，嗣歸宗常。



<xa>[打-丁+戚]</xa>
砂獲切，拂著也。



<pb n="88"/>
<xa>禪伯</xa>
伯，尊稱也，如侯伯之伯。又晉有「八伯」以擬「八俊」，禪伯亦猶能詩者，稱「詩伯」，
杜工部所謂才大，今詩伯。



<xa>憚</xa>
徒桉切，難也。



<xa>龜鑒</xa>
龜，所以決疑；鑒，所以辨物。



<xa>[改-己+孛]趒</xa>
　
音孛朓，排越也。



<xa>撓</xa>
當從木，作橈（如招切）。



<xa>墼子</xa>
古曆切，土[墼-凵]也。

<pb n="89"/>


<xa>醒醒</xa>
當作惺惺，音星，憽了，慧也。醒，醉解，非義。



<xa>示眾雲</xa>
俱胝和上第十六板十二行中脫四字。



<xa>寶應老</xa>
當作南院老。



<xa>鼯鼠</xa>
音吾，鼠名，狀如小狐，以蝙蝠肉翅亦謂之「飛生」。



<xa>明窗下</xa>
佛日離雲居到夾山，問答次，山云：「與其麼人同行？」日云：「木上座。」山云：「何不
來看老僧？」日云：「和上看它有分。」山云：「在甚處？」日便作卓拄杖勢，山云：「莫
從天台得麼？」日云：「非五嶽之所生。」山云：「莫從須彌得麼？」日云：「月宮亦不游
。」山云：「莫從人得麼？」日云：「自己尚似生冤家，豈況從人得？」山曰：「冷灰裡一
粒豆爆。」山卻云：「侍者喚維那明窗下安排。」


<pb n="90"/>

<xa>鐮</xa>
音廉，<bf>《釋名》</bf>曰廉也，薄其所刈，似廉也，亦作鐮。



<xa>龍門</xa>
龍門以魚為喻也。龍門河水所下之口，在今絳州龍門縣。龍門水險不通，魚虌之屬莫能上，
江海大魚集龍門下者，數千不得上，上即為龍。今士有被其容接者，名為登龍門事。見東漢
<bf>《李膺傳》</bf>。



<xa>一句合頭語</xa>
按雲門垂代古人道一句合頭語「萬劫系驢橛作麼？明得免此過。」古人謂船子也。船子問夾
山：「你何處學得來？」山曰：「非耳目之所到。」船子笑曰：「一句合頭語，萬劫系驢橛
。」今雪竇云“忽若云門道一句合頭語。」此船子語，非雲門也。



<xa>耳[阿-可+朵]</xa>
　
丁果切，小崖也，或止作朵。



<xa>連架打</xa>
架，當作枷，音加，拂也。<bf>《說文》</bf>「擊禾連枷，如僧問普化：『明暗俱來時如何？』曰：
『連枷打。』」拂，音弗，方言曰「連枷」，打穀者也。
　
<pb n="91"/>


<xa>夥</xa>
音禍，方言，凡物盛而多。齊宋之郊謂之「夥」。



<xa>燀赫</xa>
上（齒善切），然也。<bf>《春秋傳》</bf>「燀之以薪。」杜詩「燀赫舊家聲」。



<xa>繇</xa>
音由。



<xa>翕然</xa>
許汲切，動也，又盛也。



<xa>魚變</xa>
<bf>《論語》</bf>「子曰：『齊一變至於魯，魯一變至於道。』」<bf>《說者》</bf>曰：『齊魯有太公，周公
之餘化，太公大賢，周公聖人，今政教雖衰，若有明君興之，齊可使如魯，魯可使如大道行
之時。』



<xa>洋洋</xa>
<pb n="92"/>
音羊，<bf>《論語》</bf>「洋洋乎盈耳哉。」



<xa>勝</xa>
外音。



<xa>徇</xa>
辭閏切，從也。



<xa>朕</xa>
當作眹，直引切，吉凶之兆曰「眹」。



<xa>彷彿</xa>
上（非雨切），下（敷勿切），彷彿似貌



<xa>先覺</xa>
孟子以「先覺」覺「後覺」。



<xa>啟發</xa>
<pb n="93"/>
<bf>《論語》</bf>「不憤不啟，不悱不發。」



<xa>瞬</xa>
音舜，目動也。



<xa>昌期</xa>
言昌盛之會也。



<xa>挺</xa>
徒鼎切，出也。



<xa>粹</xa>
雖遂切，純也。



<xa>恢</xa>
若回切，張大也。



<xa>垂裕</xa>
<pb n="94"/>
羊戍切，道也。



<xa>俾夫</xa>
並弭切，使也。



<xa>窒</xa>
陟栗切，塞也。



<xa>泥</xa>
奴計切，滯陷不通也。



<xa>能事</xa>
能，獸也，有筋力，善緣木，故今善其事曰能。



<xa>揭</xa>
渠列切，高舉也。



<xa>澆季</xa>
<pb n="95"/>
上（古堯切），薄也。澆季言澆薄之末世。



<xa>循循</xa>
<bf>《論語》</bf>「夫子循循然善誘人。」循循，次序，貌言「夫子正以此道勸進人，有次序。」



<xa>繕錄</xa>
上（時戰切），抄也。又治故造新也。



<xa>攝提格</xa>
歲名，太歲建寅，曰「攝提格」。



<xa>月仲牡</xa>
<bf>《爾雅》</bf>「八月為牡。」郭璞云“日之別名，歲陽至此，其事義皆所未詳。」



<xa>哉生魄</xa>
哉，音載，始也。始生魄，月十六明消而魄生。歲攝提格，月仲牡哉。生魄即寅年八月十六
日。



<pb n="96"/>
<xa>朕</xa>
直稔切，我也。秦始二十六年，始為天子之稱。



<xa>陛下</xa>
應劭曰「陛者陞堂之階，王者必有執兵，陳於階陛之側，群臣與至尊言，不敢指斥，故呼在
陛下者，而告之因，卑以達尊之意也。若今稱殿下、合下、侍者、執事，皆此類。」



<xa>蓋國</xa>
蓋下作盍（胡臘切），桉集韻通作蓋，亦（胡臘切），今眾中作（居太切）呼之，乃[泳-
永+公]襲之訛。若音丐，訓苦也，又疑辭也。且國何疑之有？如<bf>《雪竇本錄》</bf>凡四用盍國
，或有從門從盍者，亦（胡臘切），如西漢顏師<bf>《古解闔郡義》</bf>曰「闔，閉也。總一郡之中
，故曰闔郡。」以此證之，復何疑耶？按南史竇志，與達摩固非同時，傳云“志公生宋太始
初，滅於梁天監十三年，志滅十二年達摩始來茲土，達摩實大通元年九月二十一日至廣州寶
林。」諸書皆云普通八年，<bf>《祖源》</bf>云「史書普通，但至七年——皇祜長歷甲子推，則有八
年，今撿南史有八年，其年三月甲戌改大通，達摩九月至，以達摩至時巳無八年也。」又云
「廣州太守蕭昂奏聞。」昂<bf>《蕭梁宗室本傳》</bf>不見，守是州傳載二侄：曰勵、曰勃。嘗作廣
州刺史，昂嘗征為琅瑘、彭城二郡太守，皆疑其傳寫之誤，惜乎<bf>《傳燈》</bf>楊大年失於仇校，
遂使後之謬傳它宗疑妄。<bf>《傳燈》</bf>序云“校歲歷以愆殊，約史籍而差謬，咸用刪去，徒見其
言矣。」<bf>《正宗記》</bf>又云「達摩實普通元年庚子九月二十二日東來，前錄國本者既是，非不
嫌今，不敢輒削去存其缺疑也。鳴呼！祖師事蹟所出不同，亦若世尊出生、示滅年月，西竺
梵本率多差異，亦未免後人之疑。覽是傳之異，事蹟之差，使後人疑謗者，此作傳者之謬，
豈聖人之乎？思之。



<xa>這裡</xa>
<pb n="97"/>
這當作者，指事之辭也。這，<bf>《三蒼詁訓》</bf>云「古文同適字（之石切）。又篇韻、誕彥二音
，唯<bf>《禪錄》</bf>作（之也切），皆[泳-永+公]襲所致。



<xa>枯木龍呤</xa>
僧問香嚴：「如何是道？」嚴云：「枯木裡龍呤。」學云：「不會。」嚴云：「髑髏裡眼睛
。」又問石霜：「如何是髑髏裡眼睛？」霜云：「猶帶識在。」「如何是枯木裡龍呤？」霜
云：「猶帶喜在。」僧又問曹山，山有頌云「枯木龍呤真見道，髑髏識盡眼初明。喜識盡時
消息盡，當人那辨濁中清？」僧又問：「如何是枯木裡龍呤？」山云：「血脈不斷。」「如
何是髑髏裡眼睛？」山云：「幹盡。」



<xa>著語</xa>
知略切，置也。



<xa>挾復</xa>
上胡頰切，持也。下當作幞房玉切，帊也。復，音福，重也，非義。



<xa>飛騎</xa>
見<bf>《祖英》</bf>「李將軍」。



<xa>虜庭</xa>
<pb n="98"/>
上（郎古切），匈奴號也。



<xa>茸茸</xa>
如容切，草生貌。



<xa>舜若多</xa>
此雲主空神，<bf>《楞嚴》</bf>云「舜若多神，無身覺觸。」



<xa>鷓鴣</xa>
上之夜切，下音姑。形似雉，生江南。



<xa>戽</xa>
芫故切。戽，鬥，舀水器。



<xa>白圭</xa>
詩抑篇「白圭之玷尚可磨也，斯言之玷不可為也。」<bf>《說者》</bf>曰「玷缺也，玉之缺尚可磨，
鑢言不可缺也。鑢，音慮，錯也。



<pb n="99"/>
<xa>劈</xa>
普擊切，破也。



<xa>爍迦羅</xa>
此雲金剛，又云堅固。



<xa>掠虛</xa>
上音略，奪取也。



<xa>二瞎漢</xa>
<bf>《廣燈》</bf>「寶應省念和上上堂：『諸上座不得盲喝，亂喝，者裡尋常向汝道：賓即始終，賓
主即始終，主賓無二，賓主無二主，若有二賓、二主，即是兩個瞎漢。」



<xa>匡徒</xa>
上（去王切），正也。



<xa>寰海</xa>
上（戶關切），王者畿內縣，即寰中海內。


<pb n="100"/>

<xa>大中天子</xa>
「大中」即唐宣宗年號。宣宗潛龍時為沙彌，與黃檗同在鹽官，帝一日見黃檗禮拜次問曰：
「不著佛求，不著法求，不著眾求，用禮何為？」檗云：「當禮如是事。」帝曰：「用禮何
為？」檗便打，帝曰：「大粗生。」檗又打。○宋<bf>《僧傳》</bf>云「唐宣宗，本憲宗第十三子，
穆宗異母弟也。武宗常憚忌之，沈之於宮廁，官者仇公武潛施拯護，俾髡發為僧，縱之而逸
。周遊天下，險阻備嘗，因緣出授江陵少尹，實惡其在朝爾。武宗崩，左神策軍中尉揚公諷
宰臣百官，迎而立之。嘗居鹽官，安禪師會中安，一日預戒，知事曰：『當有異人至此，禁
雜言，止橫事，恐累佛法。』明日行腳僧數人參禮，安默識之，遂令維那高位，安置禮珠它
等，安每接談話，益加貧氣，乃曰：『貧道謬為海眾圍繞，患齋不供，就上座求一供疏。』
帝為操翰攄辭，安覽之驚悚，知供養僧齎去，所獲豐厚，殆異常度，乃語帝曰：『時至矣，
無滯泥蟠。」囑以佛法後事，而去洎鹽官示寂。帝有詩悼云“像季何教禍所鍾，釋門光彩喪
驪龍。香階懶踏初生草，抵掌悲看舊日容。玉柄永離三教座，金鳴長鎮萬年蹤。知師下界因
緣盡，應上諸天第幾重？」



<xa>展事投機</xa>
洞山宗教大師守初嗣雲門，上堂云：「教家道法法當體不昧，還實巳否？若實。」遂指露柱
曰：「且作麼生會？若有會底，出來對眾道看，若也相委悉，即不得孤負達摩。」時有僧問
：「列祖陞堂，入天堅請，不昧宗乘，乞師舉唱。」師云：「頭鬅[髦-毛/胄]，耳[仁
-二+易]愬。」僧云：「恁麼則一句流通，人天聳耳？」師云：「墨[(里*丸)/灬]
欄衫日裡曬。」問：「師唱誰家曲？宗風嗣阿誰？」師云：「重言不當吃。」「如何是佛？
」師云：「麻三斤。」「如何是古佛心？」師云：「巢知風，穴知雨。」師乃曰：「言無展
事，語不投機，承言者喪，滯句者迷，於此四句語，見得分明，也作得個脫灑衲僧，根椽片
瓦，粥飯因緣，堪為人天善知識。於此不明，終成莽鹵。」見<bf>《廣錄》</bf>。



<xa>華簇簇</xa>
<pb n="101"/>
開福德賢和上「僧問：『如何是古佛心？』師云：『簇華簇錦。』」賢嗣洞山。



<xa>南地竹</xa>
隨州師宛和上聞洞山答佛話麻三斤，乃云：「向南有竹，向北有木。」



<xa>陸大夫</xa>
唐陸亙，字景山，吳郡人。官至宣歙觀察使加御史大夫。初問南泉曰：「古人瓶中養一鵝，
鵝漸長大，出瓶不得。如今不得損瓶，不得毀鵝，和上如何出得？」南泉召曰：「大夫。」
亙應：「[口*尔]。」泉云：「出也。」亙從此解悟。既南泉示寂，院主問曰：「大夫何
不哭先師？」亙曰：「院主道得即哭。」主無語，長慶代云：「合笑不合哭。」雪竇別云：
「蒼天蒼天。」南嶽福嚴雅和上嘗頌麻三斤云：「玉彩畫牛頭，黃金為點額。春晴二月天，
農人皆取則。寒食賀新正，鐵錢三五百。」雅即洞山之高弟，曾以此頌呈之，洞山深相肯可
。後之說者勿生異見。



<xa>提婆宗</xa>
提婆大士，南天竺國人，姓毘舍羅。長者之子，天性才辨，喜修福業。會龍猛大士，投封契
合，既現月相，最先穎悟，遂傳正法眼藏為高足弟子。龍猛曰：「吾衰邁矣，朗耀慧日，其
在子乎。」提婆避，廣禮足曰：「某雖不敏，敢承慈誨。」提婆宗，或者謂外道宗矣。立幡
提婆王，禪宗第十五祖，無別提婆也。<bf>《西域記》</bf>付法藏傳寶林諸書載之甚詳，並不書外道
事，如十三祖先為外道，大有幻術，傳亦直書無隱。西域謂東有馬，鳴西有龍猛，南有提婆
，北有章壽，號為「四日」，能照眾生惑情。然提婆伏諸外道，其緣頗多。其始謂龍猛曰：
「我今欲摧邪見山，然正法炬。」龍猛曰：「爾非其儔，吾今得矣。」曰：「大師立外道議
，而我隨文破邪，詳其優劣，然後圖行。」龍猛乃扶立外義，提婆隨破其理，七日之後，龍
猛失宗，巳而嘆曰：「謬詞易失，邪法難扶爾，其行矣。」遂往波吒釐城，破不擊揵推緣；
<pb n="102"/>
二、破諸外道，以殑伽河為福水緣；三、破婆羅門循名實，實反質窮辭緣；四、鑿大自在天
神眼緣；五、執長幡緣；六、立三寶義，破諸外道，化令出家緣；七、與盟咀羅阿羅漢論義
緣。盟咀羅，此雲上，與之論義。七返辭屈，杜口不酬，竊運通力，往睹史請問慈氏，慈氏
告曰：「彼提婆者，曠劫修行，賢劫中當紹佛位，非爾所知。」由是名振五天，外道輩皆目
為提婆宗者，所謂吾正宗也。



<xa>老新開</xa>
岳州巴陵新開顥鑒禪師嗣雲門時謂鑒多口凡遇雲門諱日，皆不讚供食。人問其故，曰：「吾
嘗對活有三語，足以報先師恩德。」三語者，僧問「如何是道？”云「明眼人落井。」「祖
意、教意是同是別？”云「雞寒上樹，鴨寒下水。」「如何是提婆宗？”云「銀碗裡盛雪。
」叢林有語云「巴陵平生三轉語」。



<xa>加六個</xa>
九十六種外道，始於六師，每師出十五種類。六師者：一、富闌那迦葉；二、末伽黎俱舍利
子；三、刪闍耶毗羅胘子；四、阿耆多翅捨飲婆羅；五、迦羅鳩陀迦旃延；六尼律陀若提子
。



<xa>赤幡</xa>
提婆大士初得法巳，至巴連弗城，聞諸外道慾障佛法，計之既久。大士乃執長幡入彼眾中，
其幡八尺，竿長丈二，於彼而立，更不移步。外道曰：「汝何不前？」曰：「汝何不後？」
外道曰：「汝似賤者。」曰：「汝似良人。」外道曰：「汝解何法？」曰：「汝百不解。」
外道曰：「我欲得佛。」曰：「我灼然得。」外道曰：「汝不合得。」曰：「元道我得，汝
實不得。」外道曰：「汝既不得，云何言得。」曰：「汝有我故，所以不得。我無我故，自
當得佛。」彼既辭屈，乃問曰：「汝名何等？」曰：「我名提婆。」外道素聞其名，乃悔過
<pb n="103"/>
致謝。梵雲提婆，此言天。



<xa>楔</xa>
先結切，木楔也。



<xa>閻浮</xa>
此云“勝金」。



<xa>拗</xa>
於絞切。



<xa>決</xa>
正從水，作決。



<xa>八萬四千</xa>
眾生具有八萬四千塵勞煩惱故，佛欲斷之，設八萬四千法門折伏對治。<bf>《智度論》</bf>云「般若
波羅蜜能除八萬四千病根本，此八萬四千皆從四病起，一、貪；二、嗔；三、癡；四、三毒
。等分四病，各分二萬一千，以不淨觀除貪慾二萬一千煩惱；以慈悲觀除瞋恚二萬一千煩惱
；以因緣觀除愚癡二萬一千煩惱。總用上藥除等分病二萬一千煩惱，譬如寶珠能除黑闇，般
若波羅蜜亦能除三毒煩惱。
<pb n="104"/>



<xa>鳳毛</xa>
宋謝鳳，靈運之子。鳳之子超宗，隨父至嶺南，元嘉末得還，與慧休道人來往，好學有文辭
，盛得名譽，選補新安王子鸞國常侍。王母卒，超宗作誄奏之，帝大嗟賞，謂謝莊曰：「超
宗殊有鳳毛。」靈運復出，右衛將軍劉道隆在御座，出候超宗曰：「聞君有異物，何見乎？
」超宗曰：「懸罊之室，復有異物邪？」道隆武人無識，正觸其父名曰：「旦侍宴，至尊說
君有鳳毛。」超宗徒跣還內，道隆謂檢覓鳳毛，至闇待不得。乃去。



<xa>虎穴</xa>
班超，字仲外，彪之子，固之弟。永平中，以軍功以超為假司馬與從事郭恂俱使西域，超到
鄯善，鄯善王廣奉超，禮敬甚備，後忽更疏懈，超謂其官屬曰：「寧覺廣禮意薄乎此，必有
北虜使來，狐疑未知所從故也。明者睹未萌，況巳著邪。」乃召侍胡詐之曰：「匈奴使來數
日，今安在乎？」侍胡惶恐具服其狀，超乃閉。侍胡悉會其吏士三十六人，與共飲酒酣，因
教怒之曰：「卿曹與我俱在絕域，欲立大功以求富貴，今虜使到，裁數日，而王廣禮敬，即
廢如令鄯善，收吾屬，送匈奴骸骨，長為豺狼食矣，為之柰何？」官屬皆曰：「今在危三之
地，死生從司馬。」超曰：「不入虎穴，不得虎子。當今之計，獨有因夜以火攻虜，使彼不
知我多少，必大震怖，可殄盡也。滅此虜，則鄯善破，膽功成事立矣。」



<xa>貶剝</xa>
上（方撿切），退也；下（北角切），削也。



<xa>猶在殼</xa>
<pb n="105"/>
香嚴和上獨腳頌云「子啐母啄，子覺無殼，母子俱三，應緣不錯，同道唱和，妙玄獨腳。」



<xa>名邈</xa>
上與「詺」同，彌正切，目諸物也；下當作兒（墨角切），容也。邈遠也，非義。



<xa>角[马*犬]</xa>
徒個切，負重也，謂驢馬負物也。當從大作馱，[马*犬]（徒何切），騎也，非義。



<xa>紫胡</xa>
本作子湖，岩名也，在衢州。



<xa>劉鐵磨</xa>
尼也，時流目為劉鐵磨。參衢州子湖岩利蹤和上，師才見便問：「莫是劉鐵磨否？”云：「
不敢。」師云：「左轉右轉。”云：「和上莫顛倒。」師便打。



<xa>肅宗</xa>
按<bf>《傳燈》</bf>，南陽國師以涅槃時至，乃辭代宗，而有造塔之緣。今言肅宗者，誤矣。國師後
肅宗一十二年方歸寂，代宗即肅宗之長子也。


<pb n="106"/>

<xa>相之南</xa>
相，去聲，呼謂色相之譚（徒南切），當作談（徒甘切），謂言談也。或作湘之南，潭之北
，其說鑿矣。嘗讀遠<bf>《浮山九帶》</bf>，向云“相之南，談之北」亦誤，乃是「牛頭南，馬頭北
」，然遠老匠也，深達宗旨，後世學者宜審思之。



<xa>接盲龜</xa>
見<bf>《雲門錄》</bf>「盲龜」。



<xa>剿</xa>
子小切，絕也。



<xa>狐疑</xa>
狐之性：不果於進者也。故曰「狐疑」。



<xa>攛</xa>
七丸切，擲也。



<xa>孫公</xa>
長慶慧棱禪師，杭州鹽官人，姓孫氏。隸業蘇州開元寺，歷參禪肆，後見雪峰，疑情冰釋。
<pb n="107"/>
同參鼓山，常呼為「孫公」。



<xa>蓮華峰</xa>
廬山蓮華峰祥庵主，嗣奉僊道琛，即雲門之孫。師臨示寂，舉柱杖示眾：「汝道古佛到者裡
，為甚麼不肯住？」眾無對，自曰：「為它途路不得力。」復曰：「作麼生得力去？」乃橫
柱杖肩上曰：「榔[木*栗]橫擔不顧人，直入千峰萬峰去。」便告寂，若備此緣，方明頌
意。



<xa>天馬駒</xa>
天馬駒指馬大師也，師諱道一，漢州什仿人，姓馬氏。以祖師遣讖云：「向後出一馬駒子，
踏殺天下人去在。」以師適當其讖，人皆呼為馬祖。天馬乃千里駒也。漢書<bf>《西域傳》</bf>云「
大宛國有高山，其上有馬，不可得。因取五色母馬置其下，與集生駒，皆汗血。因號『天馬
』，子馬二歲曰『駒』，宛平聲呼。」



<xa>撩虎鬚</xa>
孔子見盜跖退而曰：「丘所謂無病而自炙也。疾走，料虎頭，編虎鬚，幾不免虎口哉。」見
<bf>《莊子盜跖篇》</bf>，料音聊。



<xa>攸</xa>
以周切，所也。


<pb n="108"/>

<xa>鏃</xa>
作木切，箭鏃也。



<xa>百丈</xa>
百丈涅槃逆，溈山之嗣子，即海政之侄孫。然海政同嗣馬祖，祖之下有二百丈，故<bf>《傳燈》</bf>
呼南泉為師伯者，即涅槃之百丈也。今反收此緣於<bf>《政百丈錄》</bf>中，誤矣。



<xa>大煞</xa>
與殺同，所戒切，猛也。



<xa>劫火洞然</xa>
「劫火洞然，大千俱壞。須彌巨海，磨滅無餘。」見<bf>《仁王般若經》</bf>。



<xa>麻浴</xa>
浴，當作谷，音欲，水。法溪曰「谷」，言所居也。



<xa>十二門</xa>
<bf>《錫杖經》</bf>云「是杖有三鬲，重則念三塗，則修戒定慧等，故立三鬲；復有四鈷者，用斷四
生，念四諦，修四等，入四禪，故立四楞；通中高五，用斷五道回轉，修五根，具五力故也
<pb n="109"/>
；十二環者，用念十二因緣，通達無導修行十二門禪念心無患。三重、四楞，合數成七，以
念如來七覺，意法攝八，用念八道，得八解脫，故用八也。



<xa>好求</xa>
上（虛到切），愛也。



<xa>巨靈</xa>
見後錄。



<xa>珊珊</xa>
蘇幹切，選珠翠珊珊。



<xa>駝</xa>
當作[马*犬]（唐向切），驢馬負物。



<xa>卷攣</xa>
卷，當作圈（去爰切），屈木也。下（呂員切）。



<pb n="110"/>
<xa>右[耳*丏]</xa>
當作盼（普莧切），顧盼也。眄，音沔，非義。



<xa>寒山子</xa>
詩云「欲得安身處，寒山可長保。微風吹幽松，近聽聲逾好。下有班白人，喃喃讀黃老。十
年歸不得，忘卻來時道。」



<xa>前三三</xa>
延一廣<bf>《清涼傳》</bf>曰「釋無著，姓董氏，永嘉人。年十二依本州龍泉寺猗律師出家，誦大乘
經數十萬偈。唐天寶八年以業優得度，二十一歲首習毗尼，因詣金陵牛頭山忠禪師，參受心
要。忠謂師曰：『眾生與佛元無別，心如雲翳若除，虛空本淨。」無著言下頓開法眼。後大
歷三年夏五月至台山嶺下，時日將暮，倏見寺宇鮮華絕世，因扣扉請入，有童子朐胝啟扄，
出應，無著請童子入白欲以寓宿，童子得報延無著入，僧問師自何方來，著具對，又曰：「
彼方佛法如何？」答曰：「時逢像季，隨分戒律。」復問：「眾有幾何？」答：「或三百、
或五百。」著曰：「此處佛法如何？」答曰：「龍蛇混雜，凡聖同居。」又問：「眾有幾何
？」答曰：「前三三，後三三。」著良久無對，僧曰：「解否？」答曰：「不解。」曰：「
既不解，速須引去。」童子送客出門，著曰：「此寺何名？」曰：「清涼寺。」童子曰：「
向所問前三三，後三三。師解否？」曰：「不解。」童子曰：「金剛背後汝可觀之。」師乃
迴首，其寺即隱。著愴然久之。乃有偈云「廓周沙界聖伽藍，滿目文殊接話談。言下不知開
佛印，回頭只見萑山岩。」



<xa>芙蕖</xa>
音扶蕖，荷葉也。

<pb n="111"/>


<xa>嬴</xa>
當從羊，作羸（力為切），疲也。



<xa>哇步</xa>
辨正在<bf>《風穴錄》</bf>。



<xa>三玄</xa>
臨濟家有三玄三要：謂體中玄、玄中玄、句中玄以接學者。



<xa>楚王城</xa>
即郢州也，<bf>《江陵記》</bf>曰「楚文王始自丹陽，徙都於郢，今州北南城是也。



<xa>瞞頇</xa>
音謾寒，大面貌



<xa>藥忌</xa>
猶語言也。

<pb n="112"/>


<xa>正偏</xa>
洞山五位：一、正中偏；二、偏中正；三、正中來；四、兼中至；五、兼中到。



<xa>韓獹</xa>
見<bf>《雲門錄》</bf>「韓情」。



<xa>禾山</xa>
<bf>《寶藏論》</bf>云「夫學者有三：其一謂之真；其二謂之鄰；其三謂之聞。習學謂之聞；絕學謂
之鄰；過此二者謂之真。○本行二過字說者曰：『如人聞它方之事，但信而不親。睹即聞也
，不徇生死，不依涅槃，則絕學謂之鄰，鄰近也。了生死、涅槃二際平等，不取不捨，過前
二者，名為無上正真之道。」



<xa>拽石</xa>
雲門所謂「雪峰輥毬，歸宗拽石。」



<xa>般土</xa>
袁州善道木平和上，凡有新到，未容參禮，先令般土三擔，示與頌曰：「東山路側西山[亻
*幺]，新到莫辭三簷泥。嗟汝在途經日久，明明向道卻成迷。」


<pb n="113"/>

<xa>輥毬</xa>
見<bf>《祖英》</bf>下。



<xa>莽鹵</xa>
上（莫補切），下（郎古切），不分明貌



<xa>編辟</xa>
辟，當作逼迫也。



<xa>挨</xa>
乙諧切，推也。又背負也。



<xa>不載</xa>
趙州有語「向北人來，與他上載。向南人來，與它下載。」



<xa>入流</xa>
<bf>《楞嚴》</bf>「觀者圓通，從聞、思、修，入三摩地，初於聞中入流忘所，所入既寂，動靜二相
瞭然不生。」

<pb n="114"/>


<xa>霶霈</xa>
上（薄朗切），下（鋪蓋切）。霶霈，大雨貌。



<xa>成風</xa>
當作「承風」。



<xa>獨眼龍</xa>
即婺州明招德謙禪師。受羅山印記，不滯一隅，擊揚玄旨，人皆畏其敏捷，鮮敢當鋒。以失
左目，遂號「獨眼龍」。



<xa>鬣</xa>
良涉切，須鬣也。



<xa>無褌</xa>
寒山詩「六極常嬰困，九維彼自論。有幹遺草澤，無藝閑蓬門。日上岩猶如闇，煙消谷裡昏
。其中長者子，個個總無褌。」



<xa>略彴</xa>
<pb n="115"/>
<bf>《釋名》</bf>曰「橋木樑」也。又<bf>《廣誌》</bf>曰「獨木之橋」，曰「榷」，亦曰「彴」。謂水上橫
一木，為渡也。榷，音角。



<xa>灌溪</xa>
志閑禪師「僧問：『久向灌溪，到來只見個漚麻池。』師云：『汝只識漚麻池，且不識灌溪
。』僧云：『如何是灌溪？』師云：『劈箭急。』玄沙聞云：『更參三十年未會禪。』」漚
（於候切），久漬也。



<xa>扭</xa>
女久切，手轉貌。



<xa>吊</xa>
多嘯切，問凶也。



<xa>靈骨</xa>
石霜問道吾和上：「一片骨，敲著似銅鳴，向甚麼處去？吾喚侍者，侍者應[口*尔]，吾
雲驢年去。」師唐大和九年九月示疾，十一日將行，謂眾曰：「吾當西邁，理無東移。」言
訖告寂，闍維得靈骨數片，建塔於石霜山之陽。又宋<bf>《僧傳》</bf>云「得不灰之骨數片，頂蓋一
節，特異而清瑩，其色如金，其響如銅。」



<pb n="116"/>
<xa>浩渺</xa>
彌沼切，浩渺，遠水貌



<xa>隻履</xa>
初祖達摩自付法傳衣之後，凡九載，示有涅槃，葬於熊耳山吳阪，後三年，有魏使宋雲奉使
西域還，見祖於蔥嶺手攜隻履，語宋雲曰：「汝主巳猒代，我歸西國去。”云初不解，既歸
，帝果巳崩，遂聞奏後魏孝莊帝，帝乃令發塔，但見一履，遂奉敕取於少林寺供養。自開元
十五年被竊去五台花嚴寺中，後亦失所在。



<xa>玄沙有言</xa>
愚觀此頌正用常歸宗語，其意甚詳，今雲玄沙有言，玄沙又得于歸宗耳。備錄二頌，應知所
出之前後也。○歸宗常禪師頌「歸宗事理絕，日輪正當午。自在如師子，不與物依怙。獨步
四山頂，優遊三大路。欠呿飛禽墜，顰呻眾邪怖。機豎箭易及，影沒手難覆。施張若工伎，
裁翦如尺度。巧鏤萬般名，歸宗還似土。語默音聲絕，音妙情難措。棄個眼還朧，取個耳還
瞽。一鏃破三關，分明箭後路。可憐大丈夫，先天為心祖。」○玄沙頌云「一二三四五，日
輪正當午。可憐大丈夫，先天為心祖。」○先天或指以老廬終於先天之年，先天即老廬也，
此牽合之謬論，甚失宗旨。夫天，天豈語言思量而可得邪？



<xa>田庫</xa>
式夜切，姓也，非義。當作捨。<bf>《禪錄》</bf>多作庫，而復誤。後學有呼為田庫，奴名，適所以
發禪席之大噱也。



<pb n="117"/>
<xa>螻蟻</xa>
上音婁，下魚豈切。



<xa>象王顰呻</xa>
<bf>《毛詩傳》</bf>「頻急也，申舒也。謂有勞倦者，以手足胸背，左右上下，或急努，或舒展，自
解其勞倦。」今字從口。



<xa>師子哮吼</xa>
<bf>《涅槃》</bf>云「如師子王，自知身力，牙齒鋒鋩，四足據地，安住岩穴，振尾出聲。若有能具
如是諸相，當如是，則能師子哮吼。」



<xa>無味之談</xa>
<bf>《洞山初指》</bf>通機頌云「洞山寥索，一無可有。無味之談，塞斷人口。」



<xa>桃花浪</xa>
月令仲春之月，始兩水，桃始華，蓋桃方華時，既有兩水，川谷冰泮，眾流猥集，波浪盛長
，故曰「桃花浪」。



<xa>●</xa>
正作護（屋虢切），握也。
<pb n="118"/>



<xa>曝腮</xa>
上（薄報切），幹曝也。下（蘇來切），魚顂也



<xa>七十二棒</xa>
雲門舉雪峰云：「我且死馬醫，一口吞盡乾坤。」師云：「山河大地，何處得來？直饒者裡
倜儻分明，特捨兒七十棒，反成一百四十。」見懷禪師重修<bf>《雲門錄》</bf>，與今摹印者頗殊。
師制序引云：「大師諱文偃，嗣雪峰存禪師，其初廣王劉氏命住韶州靈樹，後遷居雲門，賜
號『匡真』，演化五十餘載，去此一百三十祀，乃有陞堂舉古，垂代言句。抑有示者，流落
華夏，禪叢好事者，集而摸板焉。丞數因禪人入室請益，頗見語句訛謬，因緣差錯。噫！去
聖時遙，魚目相濫，燕金楚玉，渾有塵沙。秋菊春蘭，篾聞其采，常思其芟削，未協素願。
今年夏住秋浦警眾外，聊得披覽斯文，乃援筆修之，刪繁補闕，遂成其秩。庶使游聖門者，
必外堂奧，適大道者罔惑多歧子。辭藻素謬，慚非作者之文，直筆撫實，聊序其由，哲者無
為文字之累矣。時皇祜五年五月望日，住秋浦景德禪院傳法沙門義懷述。」



<xa>[口*争]</xa>
　
正作[口*争]，從爪，又從[反-又]。曳而爭之道也。



<xa>外道問佛</xa>
禪宗所引涉藏乘之緣，頗多從此因緣而獲證悟者，蓋不鮮少，至如「阿難倒門前剎竿」，「
外道不問有無言」，「世尊拈華」，「文殊白椎」「世尊說不定法」，「空生岩中雨花」，
<pb n="119"/>
「五通問佛」，「二女評屍」……似此等緣，講學輩往往謂經論無文，輒疑而不信。然吾祖
之來，固未嘗以語言文字為能事，而後世傳其道者，欲取信來學，故多引藏乘為證，此失旨
遠甚。雖然，於吾祖佛之道兩不相妨，如<bf>《十門辨惑論》</bf>云「維摩是金粟如來。」吉藏法師
謂<bf>《出思惟三昧經》</bf>，自云未見其本，今據諸經目錄，無此經名，又順正理。論云“無理聖
教皆滅沒，上座耳所未聞，便撥言此非聖教邪論，引契經云『汝等所說，難非我本意，而所
說皆善符正理，成可受持。』又況因是言而獲證悟者哉。後世為師匠者，亦不必區區屬意藏
乘而貽謗於乃祖也。」



<xa>塵挨</xa>
當從土作挨，挨，輕塵也。



<xa>千里</xa>
騏驥，一日千里。



<xa>追風</xa>
追風，<bf>《捕景》</bf>言其駿也。



<xa>達道人</xa>
<bf>《香嚴誌》</bf>閑談道頌云「的的無兼帶，獨運何依賴？路逢達道人，不將語默對。」



<pb n="120"/>
<xa>瑕纇</xa>
上胡加切，玉病；下廬對切，粗絲。



<xa>憲章</xa>
許建切。刑，憲法也。



<xa>三千條罪</xa>
見池陽問五刑之屬「三千」。



<xa>[囗@力]</xa>
　
音韋。



<xa>輕恕</xa>
商署切，箋云“己所不欲，勿施於人，曰『恕』。」



<xa>愕</xa>
五各切，驚也。


<pb n="121"/>

<xa>恓恓</xa>
正作淒淒，音妻，愴也。恓恓，書無此字。



<xa>漝麼</xa>
漝，當作恁，音稔，思也；麼，正從ㄠ，作麼（毋果切），辭也。漝音十，水貌，又音習。
滀漝，水貌，皆非義。



<xa>是什麼</xa>
當作「是甚麼」。



<xa>由基</xa>
史養由基善射，楚恭王出遊，見猿在樹左右，射之，猿巧能接箭，箭莫能中，王乃命由基射
之，基調弓矯，矢未發猿乃抱樹以號。



<xa>中的</xa>
上（知仲切），當也。



<xa>並</xa>
音餅，合也。
<pb n="122"/>



<xa>唇吻</xa>
上當作唇，唇音真，驚也，非義。下（武粉切）



<xa>虎頭生角</xa>
楊子曰「虎哉虎哉，角而翼也。」言其可畏爾。



<xa>十洲</xa>
皆海外諸國之所附：一、祖州，出反魂香；二、瀛洲，生芝草、玉石、泉如酒味；三、玄州
，出僊藥，服之長生；四、長洲，出日瓜、玉英；五、炎洲，出火浣布；六、元洲，出靈泉
如蜜；七、生洲，有山川，無寒暑；八、鳳麟洲，人取鳳[(口*口)/豕]、[角*磷]
角煎續絃膠；九、聚窟洲，出師子、銅頭獸；十、檀洲，出琨吾石，作劍，切玉如泥。



<xa>珊瑚</xa>
外國<bf>《雜傳》</bf>云「大秦西南漲海中，可七八百里，到珊瑚洲，洲底盤石，珊瑚生其石上，人
以鐵網取之。」又<bf>《十洲記》</bf>云「生南海底，如樹，高三二尺，有枝，無皮，似玉而紅潤，
感月而生，凡枝頭皆有月暈。」



<xa>龍蛇陣</xa>
<bf>《六韜五陣》</bf>「武王問太公曰：『青龍之軍，以何為先後？」曰：「角為陷，尾為翼。」又
<pb n="123"/>
<bf>《孫子》</bf>曰「善用兵者，如常山蛇。」



<xa>空禪指</xa>
見<bf>《祖英》</bf>「頻彈指」。



<xa>白拈賊</xa>
臨濟一日上堂云：「汝等諸人肉團心上，有一無位真人，常向諸人面門出入，汝若不識，但
問老僧。」時有僧問：「如何是無位真人？」師便打，云：「無位真人是甚麼乾屎橛。」後
雪峰聞云：「臨濟大似白拈賊。」



<xa>譊訛</xa>
譊，當作誵。譊音鐃，譊，譊恚，呼也，非義。



<xa>陸沈</xa>
莊子方且與世違，而心不屑與之，俱是陸沈者也。<bf>《說者》</bf>曰「當顯而反隱，如無水而沈也
。」



<xa>僊陀</xa>
<bf>《涅槃》</bf>云「僊陀婆」，一名四實：一者鹽；二者水；三者器；四者馬。有一智臣善會四義
，王若欲灑洗要僊陀婆，臣即奉水；食索奉鹽；食訖奉器飲漿；欲出索僊陀婆，臣即奉馬祚
<pb n="124"/>
。」智門嘗作文殊白椎頌「文殊白椎報眾知，法王法令合如斯。會中若有僊陀客，不待眉間
毫相輝。」然頌意皆明此緣，校雪竇之作，工拙可知。



<xa>消得漝麼</xa>
　
當作「消得與麼」。



<xa>劫石</xa>
梵雲劫波，此雲時分，一雲長時。<bf>《樓炭經》</bf>以事論劫，有一大石，方四十里，百歲諸天來
下取羅谷衣拂石盡，劫猶未盡。



<xa>滄溟</xa>
東海之別名也。後言四溟，謂四海也。



<xa>縫罅</xa>
呼評切，孔罅也。



<xa>十六開士</xa>
<bf>《楞嚴》</bf>「[跳-兆+(乏-之+友)]陀波羅，並其同伴十六開士，即從座起，頂禮佛足
，而白佛言：『我等先於威音王佛聞法出家，於浴僧時，隨例入室，忽悟水因，既不洗塵，
<pb n="125"/>
亦不洗體，中閑安然，得無所有。宿習無忘，乃至今時，從佛出家，今得無學。彼佛名我[
跳-兆+(乏-之+友)]陀波羅，妙觸宣明，成佛子住。佛問圓通，如我所證，觸因為上
。』」



<xa>[尸/剢-刂]</xa>
丁木切，尾下孔。



<xa>[氵*聒][氵*聒]</xa>
當作[氵*月*氏/口][氵*月*氏/口]，古活切，水流聲。[氵*聒]與活同，水流
貌，非義。



<xa>孩子</xa>
何開切，小兒笑。



<xa>麈鹿</xa>
麈，以制字，從主從鹿。鹿之大者曰「麈」，群鹿隨之，皆視麈尾所轉為準，古之談者揮之
，良有是也。其尾辟塵以置茜帛中，能令歲久紅色不靘。又以拂旃不蠹，蓋蠅點變白，麈尾
留紅，而狐白貂鼠之類燕見之，即毛脫物，有相制，其異如此。茜「倉甸切」，靘「子定切
」，青黑色也。



<pb n="126"/>
<xa>七佛祖師</xa>
指文殊也。按<bf>《處胎經》</bf>文殊偈云「計我成佛身，此剎為最小，座中有疑故，於胎有變化，
我身如微塵，今在它國土，三十二相明，在在無不現。昔為能仁師，今乃為弟子。佛道極曠
大，清淨無增減，我欲現佛身，二尊不並立，此界既受教，我剎見佛身。」



<xa>一室</xa>
<bf>《維摩》</bf>文殊問疾品「爾時長者維摩詰心念：『今文殊師利與大眾俱來。』即以神力，空其
室內，除去所有，及諸侍者，唯置一床，以疾而臥。」



<xa>大雄山下</xa>
百丈一日問黃檗：「甚麼處來？」曰：「大雄山下采菌子來。」丈曰：「還見大蟲麼？」檗
便作虎聲，丈拈斧作斫勢，檗打百丈一摑，丈吟吟大笑便歸，上堂謂眾曰：「大雄山下有一
大蟲，汝等諸人切須好看，百丈老漢今日親遭一口。」



<xa>挃</xa>
當作抶（如栗切），擊也。莊子抶其昔挃，獲禾聲，非義。



<xa>離朱</xa>
司馬雲離朱，一名離婁。黃帝時人百步能見秋毫之末。一云“見千里針鋒」。



<pb n="127"/>
<xa>師曠</xa>
晉賢大夫也。善音律，能致鬼神。<bf>《史記》</bf>云「冀州南和人，生而無目。」



<xa>較</xa>
古孝切，不等也。



<xa>展翅</xa>
施智切，翼也。



<xa>搏風</xa>
見<bf>《祖英》</bf>下。



<xa>埃塏</xa>
當作埃垢。見它本然毫[厘-未+牙]，其對也。塏（可亥切），爽塏也。傳曰「請更諸爽
塏。」謂求易於開燥之地。今謂其塵埃高燥，是何言與？



<xa>兮</xa>
雪竇作句多用「兮」字。兮以制字，從八從丂，丂，氣阻也，八則分矣。故兮為詠言之助。
<bf>《文心雕龍》</bf>曰「詩人以『兮』字入句限，楚辭用『之』字出句，外尋『兮』字承句，乃語
助，餘聲舜用，南風用之久矣。」丂（苦浩切）。
<pb n="128"/>



<xa>網珠</xa>
<bf>《華嚴疏》</bf>云「帝釋殿網貫天珠成，以一大珠當心，次以其次，大珠貫穿，匝繞如是，展轉
[逅-口+巾]繞，經百千匝，若上下四面四角，望之皆行，位相當一明珠，內百像俱現，
珠珠皆爾，此珠明徹，互相影現，影復現影，而無窮盡。」



<xa>吾不見時</xa>
經云「此精妙明，誠汝見性。若見是物，則汝亦可見吾之見，若同見者名為見吾，吾不見時
，何不見吾不見之處？若見不見，自然非彼不見之相。」說者曰「此破轉計也，『汝若執言
我亦見佛不見之體，復有何失？』故云『若見不見，即便破雲自然非彼不見之相，意云不見
之體，既被汝見，此則何成不見之相？』不見之體巳被見故。」經云「若不見吾不見之地，
自然非物，云何非汝？」說者曰「此文之意，展轉結歸，都有五重，以顯阿難見性。經文存
三而隱二意，若具論者，合云‘若不見吾不見之處，亦不見吾見處。既不見吾見處，吾見自
然非物。吾見若非是物，汝見亦非是物。汝見既非是物，云何非汝真見？』」○此以譯師巧
略，文勢翻覆難明，故詳錄之。



<xa>全像</xa>
<bf>《六度經》</bf>云「鏡面王令引群盲摸象，王問之曰：「汝曹見象乎？」對曰：「我曹俱見。」
王曰：「像何類乎？」持足者對曰：「明王，象如漆桶。」持尾者：「像如帚掃。」持尾本
者言：「如杖。」持腹者言：「如鼓。」持脅者言：「如壁。」持背者言：「如高坑。」持
身者言：「如簸箕。」持頭者言：「如魁。」持牙者言：「如角。」持鼻者言：「如大索。
」復於王前共訟言：「大王，象真如我言。」時王大笑之曰：「瞽乎！瞽乎！汝猶不見。」
便作偈言：「今為無眼會，空諍自謂諦。睹一雲餘非，坐一象相怨。」

<pb n="129"/>


<xa>全牛</xa>
<bf>《莊子》</bf>「庖丁為文慧君解牛，君曰：『噫！善哉，技蓋至此乎？』庖丁釋刀對曰：『臣之
所好者，道也，進乎技矣。始臣之解牛之時，所見無非牛者。三年之後，未嘗見全牛也。方
今之時，臣以神遇，而不以目視。」<bf>《說者》</bf>曰「物以有而閡道，以虛而通，人之未聞道，
則所見無非物也。猶其所解牛，所見無非牛也。人之既聞道，則所見無非道也。猶其三年之
後，未嘗見全牛也。方今之時，以神遇，不以目視，猶聞道者之以心契，而不以知知而識識
也。」



<xa>止水</xa>
<bf>《莊子》</bf>仲尼曰：「人莫鑒於流水，而鑒於止水，唯止能止眾止。」



<xa>禹門</xa>
<bf>《水經》</bf>云「鱣鮪出鞏穴，三月則上度龍門，得度為龍矣。否則點額而還。」禹門，禹鑿「
龍門」，或曰「禹門」。



<xa>點額</xa>
見<bf>《祖英》</bf>上。



<xa>神光</xa>
二祖生時，神光照室，故舊名「神光」，後達摩改名「慧可」。
<pb n="130"/>



<xa>紫胡</xa>
紫，當作子。子胡岩蹤禪師於門前立牌云“子胡有一犬，上取人頭，中取人心，下取人足。
擬擬則喪身失命。」僧問：「如何是子胡犬？」師云：「嗥嗥」



<xa>破灶墮</xa>
師晦跡不以名顯，嵩山老安以今名稱之。師居嵩岳，有廟甚靈，殿中唯安一灶。師入廟，以
杖敲灶三下：「咄！此灶衹是泥瓦合成，聖從何來？靈從何出？」又打三下，灶傾破墮落，
須臾有一青衣戴冠，設拜云：「我此廟灶神，今日蒙師說無生法，今生天中，特來致謝。」
師曰：「是汝本有之性，非吾強言。」即再拜而沒。



<xa>波旬</xa>
見<bf>《祖英》</bf>下「眾魔」。



<xa>瞿曇</xa>
止梵語云瞿答摩，又云瞿曇彌，此雲地勝。謂除天外，在地人類中最勝。如來，世尊之宗祖
也。<bf>《智度論》</bf>云「一切聖人巳入正位，一心行樂，深樂涅槃。魔入邪位，受著邪道。邪正
相違，是故增嫉正行，狂愚自高，喚佛沙門瞿曇，佛稱其實名，為弊魔。」又先尼梵志云：
「我先有慢，因慢因緣故，故稱如來你瞿曇姓。」



<pb n="131"/>
<xa>銷鑠</xa>
書藥切。鑠，亦銷也。



<xa>磨礱</xa>
盧紅切，礱亦磨也，皆古之重語。



<xa>陽春白雪</xa>
古樂府曲名也。唐顯慶二年，太常上言：「<bf>《禮記家語》</bf>云『舜彈五弦之琴，歌南風之詩。
』是知琴操曲弄皆合於歌。又<bf>《張華博物誌》</bf>云『白雪是大帝使素女鼓五十弦瑟曲名。』又
楚大夫宋玉嘗對楚襄王雲客：『有歌於郢中者，其始曰「下俚巴人」，國中屬而和者數千人
；其為「陽歌薤露」，國中屬而和者數百人；其為「陽春白雪」，國中屬而和者數十人而巳
；引商刻羽，雜以流征，國中屬而和者不過數人。是以唱彌高，其和彌寡也。是知白雪琴曲
，本宜合歌，以其調高，人和遂寡。自宋玉之後，未有能和者。」五年，呂才造琴歌，白雪
等曲制歌辭，編入樂府。



<xa>碧雲</xa>
江文通<bf>《擬休上人別怨》</bf>云「西北秋風至，楚客心悠或。日暮碧雲合，佳人殊未來。露彩方
泛艷，月華始斐回。寶書為君掩，瑤琴詎能開。相思巫山渚，悵望陽雲台。膏爐絕沉燎，綺
席生浮埃。桂水日千里，因之平生懷。」



<xa>清風</xa>
丞民之詩云「吉甫作誦，穆如清風。」鄭氏云“吉甫作此工歌之誦，其調和人之性，如清風
<pb n="132"/>
之養萬物。」



<xa>大圭不琢</xa>
<bf>《禮器》</bf>云「禮有以文為貴者，天子龍袞，諸侯黼，大夫黻。有以素為貴者，至敬無文。父
黨無容，大圭不琢，大羹不和，大路素而越席，犧尊疏布鼏禪杓，此以素為貴也。」註：大
圭，三尺杼上，終葵首；琢為篆字之誤也。<bf>《明堂·路》</bf>曰「大路，殷路也；鼏或作幕；禪
木白，理也；黼黻音甫弗；大羹，上音泰，和（胡臥切）；越音活；犧（素何切）；鼏（莫
歷切）；禪音善。」



<xa>衡鑒</xa>
衡以平萬物，鑒以照萬類。



<xa>戾</xa>
即計切，<bf>《詩傳》</bf>云「來也」。



<xa>貽贈</xa>
上（與之切），賜也。



<xa>總緝</xa>
<bf>《文政序》</bf>總緝成二百二十首，今此本復增五十首，乃知雪竇平日著述散落甚多，卒難考紀
<pb n="133"/>
。



<xa>捨諸</xa>
上（始野切），論語曰「山川其舍諸。」



<xa>愨志</xa>
當作確，堅也。苦角切，易確乎，其不可拔。又選云“稚志彌確」。愨，謹也，非義。



<xa>炎宋</xa>
上（於廉切），宋以火德王天下，故曰炎宋。本朝祖宗受禪，自宋而起，故稱宋也。



<xa>孟陬</xa>
將侯切，<bf>《爾雅》</bf>「月名，正月為陬。」<bf>《離騷》</bf>云「攝提，貞於孟陬。」事義未詳。



<xa>辟命</xa>
辟，公侯也，謂赴公侯之命。<bf>《爾雅》</bf>「皇王后辟公侯君也。」



<xa>抑留</xa>
<pb n="134"/>
於棘切，屈也。



<xa>撫會</xa>
肇云“若能捨己心於封，內尋玄機於事，外齊萬有於一虛，曉至虛之非無者，當言至人。終
日應會，與物推移，乘運撫化，未始為有也。」



<xa>蕪辭</xa>
上（武扶切），荒蕪也。深蕪淺淨，詩病也。



<xa>贐別</xa>
徐刃切，財貨也。孟子「行者必以贐。」



<xa>奧域</xa>
孫綽游天台賦云“天台山者，皆玄聖之所游化，靈僊之所窟宅。闕載於常曲者，以所立冥奧
，其路幽迥，故雪竇引用以送僧。」



<xa>絕概</xa>
古代切，大也。賦云“涉海則有方丈蓬萊，登陸則有四明天台。」


<pb n="135"/>

<xa>烈作</xa>
當作列，行列也，烈炎也，非義。



<xa>黛</xa>
徒耐切，青黛也。



<xa>彤霞</xa>
上（徒宗切），赤也。



<xa>赤松子</xa>
<bf>《神僊傳》</bf>云「黃初平，年十五時，在山中牧羊，有道士目而異之，輒將至金華山四十餘年
。其兄初起尋，久之不巳，遇一道士，將見與弟語，兄問：『羊何在？』平曰：『近在山之
東。』兄即往視之，一無所睹。平遂與偕至山所，平環視而叱之，於是白石皆變為羊而起，
兄方嘆曰：『弟得僊道，如此可學否？』曰：『唯好道即得。』起乃棄妻孥，服松苓五萬，
曰「遂得僊」，平自號「赤松子」。



<xa>白道猷</xa>
<bf>《神洲感通錄》</bf>云「沙門帛道猷，承天台石樑『終古無度者』，乃慷慨曰：『彼何人，斯獨
無貞操，故使聖寺密爾，對面千里。』遂揭錫獨往，逕趣石樑，周瞰崖險，久之方獲其山。
石樑非一，聖寺亦多，將欲直度，且虹梁亙谷，下望萬尋，上闊尺許，莓苔斜側，東邊似通
西，礙大石，攀登路絕。猷乃別思異較，夜宿梁東，便聞寺西磬聲，經唄唱薩，勇意相續，
<pb n="136"/>
通夕不安。又聞聲曰：『卻後十年，當來此住。何須苦求？』雖爾不息，辰夕惋恨，結草為
庵，彌年禪觀。後試造梁，乃見橫石洞開，梁道平正。因即得度，遂見棟宇宏壯，圖塔環奇
，神僧接敘，宛同素識。中食既訖，將陳住意，僧曰：『卻後十年，自當至此，何勞早住？
』相送度梁，橫石巳塞。」又<bf>《梁僧傳》</bf>云「猷居赤城山石室坐禪，有壯蛇競出，大十餘圍
，循環往覆，舉頭向猷，經半日而去。後一日，神現形，詣猷曰：『法師威德既重，來止此
山，弟子推室以相奉。』猷曰：『貧道尋山，願得相值，何不共住？』神曰：『弟子無為不
可，何部屬未治，法化卒難制御，遠人往來或相侵觸，人神道異，是以去爾。』猷曰：『本
是何神？居之久近？欲移何處？』曰：『弟子夏帝之子，居於此山二千餘年，寒石山是家舅
所治，當往波住尋遠山陰廟。』臨別手贈猷香三奩，於是凌雲鳴鞞，吹角而去。猷嘗有招道
一高僧住雲門詩云『連峰數千里，修林帶平津。雲過迷山翳，風至梗荒榛。茅茨隱不見，雞
鳴知有人。閑步踐其徑，處處見遺薪。始知百代下，故有上皇民。開此無事蹟，以待無俗賓
。長嘯自林際，歸此保天真。』奩，音廉。」



<xa>大輕</xa>
上音泰。



<xa>風虎雲龍</xa>
<bf>《易傳》</bf>云「同聲相應，同氣相求，水流濕，火就燥，雲從龍，風從虎。」



<xa>飆</xa>
甫遇切，風也。



<pb n="137"/>
<xa>[风*弗]</xa>
分勿切，風疾也。



<xa>玲瓏</xa>
上（郎丁切），下（盧紅切），風聲也。



<xa>非閑</xa>
居莧切，隔也。



<xa>副全提</xa>
副當作赴，趨也。副，貳也，非義。



<xa>裴相國</xa>
唐裴休，字公美，河內濟源人。志操堅正，童齔時，兄弟同學於濟源別墅。休經年不出門，
晝講經籍，夜課詩賦。虞人有以鹿贄兄儔者。儔與弟俅炰之召休食，休曰：「我等窮生，菜
食不充，今日食肉，翌日何繼？無宣改饌。」獨不食。長慶中登第，又應賢良方正升甲科，
歷官在相位五年，咸通初，遷吏部尚書。太子少，師卒，休性寬慧，為官不尚激察，而民吏
畏服。善為文。長於書翰。自成筆法。家世奉佛，休尤深於釋典。太原鳳翔近名山多僧寺，
視事之隙，游踐山林，與義海僧講求佛理。中年後不食葷血，常齋戒，屏嗜欲，香爐貝典不
離，齋中詠歌讚唄以為法樂。時人重其高潔，而鄙其太過，多以辭語嘲之，休不以為忤。鎮
洪州日，慕高安黃檗山希運禪師之道，乃迎入府中，居開元寺演法。休一日述所解一編呈師
，師接置於座，略不披閱，良久云：「會麼？」休云：「末測。」師云：「若便與麼會得，
<pb n="138"/>
猶較些子。若也形於紙墨，何有吾宗？」休乃贈詩一章云“自從大士傳心印，額有圓珠七尺
身。掛錫十年棲蜀水，浮杯今日度漳濱。一千龍象隨高步，萬里香花結勝因。擬欲事師為弟
子，不知將法付何人？」○蜀水在今筠州米山縣北三里，桉晉書<bf>《地理誌》</bf>云「蜀水源出縣
內小界山，東流五百九十里，入南昌縣漳水合。」<bf>《耆老傳》</bf>云「僊人許遜為旌陽縣令，有
奇術，晉末人皆疾癘，多往蜀詣遜請救，與水投之，上流疾者飲之，無不愈也。邑人敬其神
異，故以蜀水為名。」元豐間高麗僧統義天，以華嚴大教慕學於錢塘淨源法師，躬朝　上國
當世宗匠，悉皆參禮，至如大覺圓照諸禪師，皆有問答，摹印別行。然泥在文字之學，知解
之外詰無所得。嘗問佛印元禪師曰：「裴休愛黃檗重圭峰優劣如何？」元曰：「在黃檗為優
。」天曰：「何以知之？」元曰：「嘗讀裴休所作<bf>《圭峰塔銘》</bf>序云‘休與師於法為昆仲，
於義為朋友又。』嘗覽<bf>《傳燈錄》</bf>裴公贈黃檗詩云『擬欲事師為弟子，不知將法付何人？』
其愛重優劣可知矣，人皆以為名對。



<xa>式芳塵</xa>
式法也，芳塵猶清塵也。



<xa>斷際</xa>
筠州黃檗希運禪師也。生閩方，幼從本州黃檗山出家，後嗣百丈之道。裴相國事以師禮，以
師酷愛舊山，常名師為黃檗。唐大中年終於本山，敕謚「斷際禪師」。



<xa>李相國</xa>
唐李翱，字習之。幼勤於儒，博學好古，為文尚氣質。正元十四年登進士第，授校書郎，三
遷至京兆府司錄參軍。元和初轉國子博士史館修撰尋權知識方員外郎。十五年六月授考功員
外郎，併兼史職。七月初出為朗州剌史。大和初入朝為諫議大夫，尋以本官知製誥三月二日
拜中書舍人。以繆舉柏耆坐是左授少府少監，俄出為鄭州剌史。五年出為桂州剌史、御史、
<pb n="139"/>
中丞，充桂管防禦使。七年改授潭州剌史、湖南觀察使。八年征為刑部侍郎。九年轉戶部侍
郎。七月檢校戶部尚書襄州剌史，充山南東道節度使。會昌中卒，謚曰「文翱」。不嘗執國
政，或謂相國者，誤矣。為朗州剌史時，聞藥山惟儼禪師玄化，屢請不起，乃躬入山謁之。
會師看經殊不顧揖，侍者云：「太守在此。」翱性褊急，乃曰：「見面不如聞名。」師呼：
「太守。」翱應：「[口*尔]。」師曰：「何得貴耳賤目？」翱拱手謝之曰：「如何是道
？」師以手指上下曰：「會麼？」翱曰：「不會。」師曰：「雲在青天水在瓶。」翱乃忻愜
，作禮述偈云：「煉得身形似鶴形，千株松下兩函經。我來問道無餘事，雲在青霄水在瓶。
」翱與韓愈、柳宗元、劉禹錫為文會之交，自相述古言法六籍為文，黜浮華，尚理致言為文
者，韓柳劉焉。韓愈常論「仲尼既沒，諸子異端所荀，孟復之，楊墨之流洗然遺落殆。周隋
之世，王道弗興故。文中子有作應在乎諸子左右，唐興房魏既亡失道尚華，至有武后之弊，
安史之殘。吾約二三子同致君，復堯舜之道，不可放清言而廢儒，縱梵書而猾夏，敢有邪心
歸釋氏者，有渝此盟，無享人爵，無永天年，先聖神明，是糾是殛。」無何，翱邂逅於儼禪
師，頓了本心。末由戶部尚書襄州剌史充山南東道節度使，復遇紫玉禪翁，且增明道趣，著
<bf>《復性書》</bf>上下二篇，大抵謂「本性明白，為六情玷污，迷而不返。今牽復之，猶地雷之復
見天心矣！即內教之返本還源也。其書露而且隱，蓋而又彰，其文則像系中庸，隱而不隱。
釋教其理則從真捨妄，彰顯自心。弗事言陳，唯萌意許也。」韓劉覽之嘆曰：「吾道萎遲，
翱且逃矣。」見宋<bf>《僧傳》</bf>。



<xa>列星</xa>
<bf>《史記》</bf>天官書曰：「太微宮五帝坐後聚二十五星蔚然曰『郎位』」漢明帝時，館陶公主為
子求郎，帝不許，賜錢一千萬曰：『天郎官上應列星，出宰百里，非其人民受其殃。」



<xa>藥嶠</xa>
渠廟切，山銳而高也。


<pb n="140"/>

<xa>緬</xa>
彌遠切，遠也。



<xa>台輔</xa>
春秋曰「三公上應三台星，故曰『台輔』。」



<xa>藩維</xa>
上（甫煩切），籬也。<bf>《周禮》</bf>「九州之外曰『藩國』」。



<xa>僊都</xa>
處之山名，世傳黃帝升遐之處。



<xa>太守</xa>
漢景帝改郡守為『太守』。



<xa>褰帷</xa>
東漢賈琮，字孟堅，東郡聊城人也。舊交址土多珍產，前後剌史率多無清行，故吏民怨叛。
中元元年，交址屯兵反執剌史及合浦太守，有司舉琮為交址剌史。琮到部，訊其反狀，咸言
賦斂過重，百姓莫不空單，京師遙遠，告冤無所，民不聊生，自活故聚為盜賊。琮即移書告
<pb n="141"/>
示各使，安其資業，誅斬渠師，百姓以安，巷路為之歌曰「賈父來晚，使我先反。今見清平
，吏不敢飯。」復征拜為冀州剌史，舊典傳車驂駕垂赤帷裳迎於州界，及琮之部升車言曰：
「剌史當遠視廣聽，紏察美惡，何有反垂帷裳，以自掩塞乎？」乃命御者褰之，百城聞風，
自然竦震。



<xa>化條</xa>
漢書剌史六條分化，顏師古云“漢官」，典職儀云“剌史」。班宣周行郡國，省察治狀，黜
陟能否，斷治冤獄，以六條問事，非條所問，即不省。一：強宗豪右，田宅逾制，以強陵弱
，以眾暴寡；二二千石：不奉詔書，遵承典制，背公向私，旁詔守利，侵漁百姓，聚斂為奸
；三二千石：不恤疑獄，風勵殺人，怒則任刑，喜則婬賞，煩擾刻暴，剝截黎元，為百姓所
疾，山崩瓦裂，祅祥訛言；四二千石：選署不平，苟阿所愛，蔽賢竉頑，五二千石，子弟恃
怙榮勢，請托所監；六二千石：達公下比，阿附豪強，通行貨賂，割損正令。



<xa>經緯</xa>
下（於貴切），文能經天，武能緯地。有武無文，無以懷遠；有文無武，無以御亂。



<xa>箋函</xa>
以色加紙曰「箋」。



<xa>開士</xa>
應法師云“梵語菩薩，此言開士，謂以法開導之士。」前秦符堅賜沙門有德解者，名曰「開
士」。
<pb n="142"/>



<xa>恢</xa>
若回切，大也，張也。



<xa>覿</xa>
徒的切，見也。



<xa>夜光</xa>
<bf>《史記》</bf>「隋侯祝元暢因之齊，道上見一蛇將死，遂以水灑摩，傳之神藥而去。忽一夜中庭
，皎然有光，意謂有賊，遂案[剑*刃]視之，乃見一蛇，[口*衘]珠在地而往，故知前
蛇之感報也。以珠光能照夜，故曰『夜光』。」



<xa>焦桐</xa>
東漢蔡邕，字伯喈，陳留人也。避地吳，會吳人有燒桐而爨者，邕聞火烈之聲，知其良木，
因請而裁為琴，果有美音，而其尾猶焦，時人名曰「焦尾琴」焉。又在陳留，日聞鄰人彈琴
於屏，邕潛聽之，謂鄰人曰：「公彈琴何為有殺心？」鄰人曰：「向吾鼓弦，見螳螂方嗚，
蟬相去而未飛，螳螂為之一前一卻，吾心聳然，惟恐螳螂之失也，此豈為殺心而形於聲者乎
？」邕然之，其妙聽若此。



<xa>排</xa>
<pb n="143"/>
步皆切，推也。



<xa>罔象</xa>
當作象罔，黃帝游於赤水之北，登乎崑崙之丘而望，還歸遺其玄珠，使智索之而不得，使離
朱索之而不得，使吃詬索之而不得，乃使象罔，象罔得之。見<bf>《莊子》</bf>。吃（口懈切），詬
（口豆切）。



<xa>塞請</xa>
上（蘇則切）。



<xa>四河</xa>
一、殑伽；二、尼連；三、信度；四、私阿。此四天四大河。



<xa>枯蘖</xa>
下（五割切），伐木餘也。



<xa>蹤橫</xa>
上當作縱。


<pb n="144"/>

<xa>黃頭</xa>
梵雲迦毗羅，此言黃頭。以佛生迦毗羅國，就生處而稱佛為「黃頭大士」也。



<xa>碧眼</xa>
初祖達磨大師，眼有紺青之色，故稱祖曰「碧眼」。



<xa>離微</xa>
<bf>《寶藏論》</bf>「其出微，其入離。知入離，外塵無所依。知出微，內心無所為。內心無所為，
諸見不能移。外塵無所依，萬有不能羈。又離者，體不與物合，亦不與物離。五色不能污，
五音不能亂，征者體妙無形、無色、無相，應用萬端，而不見容，離微二字，道之妙也。」



<xa>闌</xa>
落幹切，晚也。



<xa>少林</xa>
少林寺乃魏沙門[跳-兆+(乏-之+友)]陀制，菩提達磨梁大通元年泛舶至此土會武帝
，問答不契遂之。魏之洛陽，止於嵩山少林寺，面壁而坐，終日默然，如是九年，得二祖，
可以傳其法。舊作普通八年，誤矣。



<pb n="145"/>
<xa>花未</xa>
當作花木。



<xa>庾嶺</xa>
六祖盧行者，自密授衣法，是夜潛遁，有道明者與數十人，躡跡而追至大庾嶺，明最先見祖
，乃置衣缽於盤石曰：「此衣表信，可力爭耶？任君將去。」明舉之，如山不動。



<xa>仲尼伯雪</xa>
溫伯雪，南國賢人也。適齊捨魯，仲尼見之而不言。子路曰：「夫子欲見溫伯雪子久之，今
見不言何也？」仲尼曰：「若夫人者，目擊而道存矣，亦不可以容聲矣。」見<bf>《莊子》</bf>。



<xa>傾蓋</xa>
傾蓋，非溫伯雪，乃程子也。<bf>《家語》</bf>「孔子之郯，逢程子於塗，傾蓋而語終日，甚相親，
顧謂子路：『取束帛以贈先生。』子路屑然對曰：『由聞士不中，間見女嫁無媒，居子不以
交禮也。』有間，又顧謂子路，子路又對如初。孔子曰：『由詩不雲乎？有美一人，清陽宛
兮，邂逅相遇，適我願兮。今程子天下賢士也。於斯不贈。則終身不能見也。』傾蓋駐車也
，傾，仄也，郯，音談。」



<xa>鱗鳳</xa>
<bf>《瑞應圖》</bf>云「麟、鳳、龜、龍，國之四瑞。麟，仁獸也，四靈之首；鳳，王者之嘉祥，為
鳥之長；龜，水族之靈，介蟲之長；龍，鱗蟲之長。」亦謂之「四靈」，又云麟有五彩，腹
下黃，高一丈二尺。
<pb n="146"/>



<xa>巢許</xa>
<bf>《逸士傳》</bf>「許由，字仲武，穎川陽城人。隱於箕山，師於嚙缺，依山而食，就河而飲，堯
知其賢，讓以帝位，由聞之，乃臨河洗耳。有巢父者，飲犢，牽而避之，曰：『惡吾水也。
』後卒，堯對其墓曰『箕公』。」



<xa>蟾印</xa>
上（時廉切），月光也。



<xa>高蹈</xa>
徒到切，踐履也。



<xa>不知為貴</xa>
肇云“如曰不知，則公責矣」



<xa>鷲峰</xa>
<bf>《西域記》</bf>云「梵語姞栗陀羅矩吒山，此雲鷲峰。即釋尊說法華之地，出王舍城最為高顯，
故表出過二乘，以多棲鷲鳥，因以名焉。」又云「山形似鷲頭，亦名鷲頭峰。」


<pb n="147"/>

<xa>壞衲</xa>
壞衲，指迦葉也。迦葉，頭陀第一，著<bf>《壞衲衣十誦》</bf>云「衲衣有十利：一、在粗衣數；二
、少所求索；三、隨意可坐；四、隨意可臥；五、浣濯易；六、少蟲壞；七、易染；八、難
壞；九、更不須餘衣；十、不失求道。」



<xa>熊嶺</xa>
即達磨塔所也。<bf>《塔記》</bf>云「大師化緣巳畢，傳法得人，乃端居而逝，即大同二年十二月五
日也。葬於熊耳山，起塔定林寺。」顏師古云“熊耳山在順陽北益陽縣東，其山兩峰狀若熊
耳，因以名焉。與少林相去三百餘里，據此非二祖立雪之處，蓋指事之誤也。」



<xa>索索</xa>
昔各切，懼貌，又散也。



<xa>菀轉</xa>
當作「宛轉」。



<xa>平闐</xa>
上（房連切），下音田。平闐，盛貌。



<pb n="148"/>
<xa>弁</xa>
當作辨別也。弁（皮變切），周冠名，非義，下仿此。



<xa>虎兕</xa>
下（徐妹切），青色，一角似牛，重千斤。



<xa>石窗</xa>
<bf>《四明記》</bf>云「山之上有自然石窗，四面透明，故曰『四明』。」



<xa>掣斷金鎖</xa>
禪月覽李白集詩「常思李太白，僊[/妻]驅造化。玄宗致之七寶床，虎殿龍樓無不可。
一朝力士脫靴後，玉上青蠅生一個。紫皇案前五色麟，忽然掣斷黃金鎖。五湖太浪如銀山，
滿船載酒捶鼓過。賀老成異物，顛狂誰敢和？寧知江邊墳不是，猶醉臥。」



<xa>輕捨</xa>
書治切。



<xa>七星</xa>
七星，劍飾也。<bf>《西京雜記》</bf>云「高祖斬白蛇劍，劍上有七星珠、九華玉以為飾雜，廁五色
琉璃為匣，劍在室中，光影猶照於外，與挺劍不殊。十二年一加磨鎣，刃上常若霜雪，開匣
<pb n="149"/>
拔鞘，輒有風氣，光彩射入。」



<xa>把欲</xa>
贈行人，當作「欲把贈行人」。



<xa>卞和</xa>
楚人卞和，獻玉於楚屬王，王曰：「石也。」遣使刖一足。及武王即位，和又獻之武，武王
復怒，又刖一足。至楚文王立，和抱璞哭於荊山之下，文王召而謂曰：「刖足者何怨乎？」
曰：「不怨刖足，而怨真玉以為凡石，忠事以為慢事，是以哭之。」文王乃使工剖石，乃真
玉也。文王嘆曰：「哀哉二先君，易刖人足而難於剖石，令和果是璧，乃國寶也。」見<bf>《韓
子》</bf>。



<xa>輕觸不輕觸</xa>
第三板一行脫三字。



<xa>靡</xa>
毋彼切，無也。



<xa>慷慨</xa>
上（苦郎切），下（苦愛切），竭誠也。
<pb n="150"/>



<xa>曲木據位</xa>
韶陽雲門大師云“諸方老禿奴，曲木禪床上坐，求名求利，問佛答佛，問祖答祖，痾屎送尿
也。三家村裡老婆傳口令相似，識甚麼好惡，總似者般底，水也難消，利刀斬卻百千萬億個
，有甚麼過？」



<xa>楚甸</xa>
堂練切，郊甸也。



<xa>纍纍</xa>
力追切，<bf>《說文》</bf>「綴，得理也，一曰蔓也，又網落也。」



<xa>尺釐</xa>
理之切，十毫曰「釐」。



<xa>規矩</xa>
圜曰規，方曰矩。



<pb n="151"/>
<xa>周行</xa>
<bf>《瑞應經》</bf>云「菩薩示生，即行七步，一手指天，一手指地，天上天下，唯我獨尊。」



<xa>宏網</xa>
古郎切，網之大繩也。



<xa>郜</xa>
音告。



<xa>春雨</xa>
春雨如膏，百谷仰之。



<xa>春雲</xa>
<bf>《易通》</bf>封驗曰「立春青陽雲出，房如積水，春分正陽雲出，張如白鶴。」



<xa>枯荄</xa>
古哀切，草根也。



<pb n="152"/>
<xa>離離</xa>
當從草，作籬，輕細貌。



<xa>維風</xa>
維，辭助也。



<xa>幽石</xa>
<bf>《公羊傳》</bf>曰「雲觸石而生膚，寸而合，不崇朝而遍天下者，太山之雲也。」



<xa>一花</xa>
達磨謂可祖曰：「內傳法印以契證心，外付袈裟以定宗旨。後代澆薄，疑慮競生，但出此衣
，並吾法偈，用以表明。聽吾偈曰『吾本來茲土，傳法救迷情。一花開五葉，結果自然成。
』」



<xa>獨運孤明</xa>
第三板十三行脫「運」字。



<xa>歷魏游梁</xa>
見<bf>《少林》</bf>。

<pb n="153"/>


<xa>矚</xa>
之欲切，視也。



<xa>羈</xa>
居宜切，絆也。



<xa>熊</xa>
他代切，姿熊，美貌也。



<xa>垂天</xa>
雲垂於天，莊生取以比「鵬翼」。



<xa>噫</xa>
於其切，恨聲。



<xa>悠悠</xa>
夷周切，遠也。

<pb n="154"/>


<xa>菡萏</xa>
上（戶感切），下（徒感切），蓮花欲舒貌。



<xa>萬卉</xa>
許貴切，草之總名也。



<xa>蹙</xa>
子六切，迫也。



<xa>皺</xa>
側救切。



<xa>仇敵</xa>
當作「酬敵」，謂遠赴酬問，敵應群機。仇，冤也，非義。



<xa>寒山老</xa>
天台寒山子，本無氏族，始豐縣西七十里有寒闇二岩子，嘗居寒岩中，故以名焉。容貌枯倅
，布擩零落，以樺皮為冠，曳大木屐。時來國清寺就拾得，取菜滓食之，或廊下徐行，或時
<pb n="155"/>
叫噪。寺僧以杖逐之，翻身撫掌大笑，雖出言如狂，而有意趣。



<xa>白雲抱幽石</xa>
寒山子詩云「重岩我卜居，鳥道絕人跡。庭際何所有？白雲抱幽石。住茲不記年，屢見春冬
易。寄語鐘鼎家，虛名定無益。」



<xa>蘭芷</xa>
左思齊都賦曰「其草則有杜，若蘅菊石蘭芷葸。」蘭芷，古人所以比君子。<bf>《家語》</bf>曰「芝
蘭生於深林，不以無人而不芳。」



<xa>空生</xa>
梵雲須菩提，又云蘇補底迦，此有三義翻譯：一曰空生，謂初生之時，家室盡空，以表解空
之相；二曰善現，謂生時種種善瑞顯現；三曰善吉，謂生巳相師佔之云“此子唯善唯吉」。
<bf>《西域記》</bf>云「本東方青龍陀佛影化釋迦會下，今為禪者之通稱，謂參玄解空之士也。」



<xa>嶺南</xa>
黃梅密付老盧衣盂，奔馳為嶺南之歸。



<xa>鄙彼</xa>
<bf>《論語》</bf>「或問子西曰：『孔子曰：「彼哉，彼哉。」』」<bf>《說者》</bf>曰「言無足稱也。」
<pb n="156"/>



<xa>伊予</xa>
猶是我也。



<xa>古人有言</xa>
貫休擬「君子有所思，我愛尹吉甫，思賢作商頌。我愛楊子云，理亂皆如鳳振衣。中夜起露
，華香旖旎，撲辟驪龍明月珠，敲出鳳凰五色髓。陋巷蕭蕭，[木*片][木*片]緬想，
斯人勝圭璧，寂寞於載不相逢，無限浮生盡虛擲。君不見沈約道「佳人不在斯，春光為誰惜
？」



<xa>驪龍</xa>
郎奚切，黑色龍也。



<xa>頻彈指</xa>
雲岩晟初參百丈海侍左右二十年，不悟玄旨，彈指掁然下山，後謁藥山，方乃契悟。



<xa>八紘</xa>
<bf>《淮南子》</bf>云「天有九部八紀，地有九州八桂。九州之外有八埏，埏之外有八紘：東北方紘
曰荒土；東方之紘曰桑野；東南方之紘曰眾安；南方之紘曰反戶；西南方之紘曰火土；西方
之紘曰沃野；西北方之紘曰沙所；北方之紘曰委羽。故曰四方四角，謂之『八紘』。八紘之
<pb n="157"/>
外有八極，又九夷、八狄、七戎、六蠻，謂之『四海』



<xa>寥沈</xa>
下（呼決切），寥沈，空貌。



<xa>藹藹</xa>
於蓋切，盛貌。



<xa>天驥</xa>
幾利切，天馬也。詳見<bf>《頌古》</bf>。



<xa>驟</xa>
鋤祜切，馬疾步也。



<xa>大鵬</xa>
步登切。「北冥有魚，其名曰鯤。鯤之大不知其幾千里也，化而為鳥，其名為鵬。鵬之背不
知其幾千里也，怒而飛，其翼若垂天之雲。」見<bf>《莊子》</bf>。



<pb n="158"/>
<xa>湛盧</xa>
吳王劍名也。<bf>《筆談》</bf>云「古劍名湛盧者，謂其湛湛然，黑色也。」



<xa>射鬥牛</xa>
<bf>《晉書》</bf>「雷煥，善天文。張華因望鬥牛間常有異氣，乃邀煥夜登樓仰視。煥曰：『僕察之
久矣，乃寶劍之精上於天，在豫章酆城縣界。』華乃薦煥為酆城令，煥至修獄，掘基得石匣
，有雙劍，光甚艷發，使送一與張公，一留自佩。華後被誅，劍遂失。煥卒子為州從事，佩
父劍，之延平，於腰間忽躍墮水，使人投之，但見兩龍長數丈，燔瑩有文章，投者懼而返。
」



<xa>點額</xa>
<bf>《水經》</bf>云「鱣、鮪出鞏穴，三月則上度龍門，得度為龍矣，否則點額而還。鱣（張連切）
，鮪（羽軌切），二魚名。」



<xa>雲蘿</xa>
女蘿也。<bf>《博物誌》</bf>云「寄草木生，根不著地，而條葉藹然，如植，即菟絲也。」



<xa>洲渚</xa>
上音州。<bf>《爾雅》</bf>曰「水中可止曰洲。」下，章與切。<bf>《釋名》</bf>曰「遮也，能遮水，使旁流
也。」<bf>《大般若》</bf>云「善現白佛：『云何菩薩為與世間作洲渚故，發趣無上正等菩提？』佛
言：『譬如巨海，大小河中高顯可居，週回水斷，說名洲渚。如是善現，色前後際斷，乃至
諸佛正等菩提前後際斷。由此前後際斷，一切法斷，此一切法前後際斷，即是寂滅，即是微
<pb n="159"/>
妙，即是如實，謂空無所得。色斷愛盡無餘，離染永滅。涅槃菩薩欲為有情開示寂滅微妙之
法，是為世間作洲渚故，發趣菩提。』」



<xa>園林</xa>
<bf>《華嚴》</bf>「普賢菩薩答普慧言：『佛子菩薩有十種園林，所謂生死是菩薩園林，無厭捨故。
教化眾生是菩薩園林，不疲倦故。』」



<xa>憚</xa>
徒案切，懼也，難也。



<xa>十影神駒</xa>
王子年<bf>《拾遺》</bf>云「周穆王即位三十二年，巡行天下，馭八龍之駿：一名絕地，足不踐土；
二名翻羽，行天越飛禽；三名奔宵，夜行萬里；四名越影，逐日而行；五名逾輝，毛色炳耀
；六名超光，二形十影；七名騰霧，乘雲而趨；八名挾翼，身有肉翅，遍而駕焉。」<bf>《佛本
行經》</bf>云「我念往昔有一馬王，名雞屍，行疾如風。時有五百人入海求寶，忽值惡風，吹至
羅剎國，其國多有羅剎女，即往救接，與彼娛樂。時女謂諸商人曰：『是城南面，不得從彼
而去。』有一商主自生疑念：『以何等過？』不聽南去，即執利刀尋往所禁之處，見一微徑
甚可畏懼，狀如地獄，近城有一高樹，即上觀，看見彼城中多有死人，或有食半，或唯筋骨
，是諸苦人仰觀樹上，作如是言：『汝今濟拔於我，我本商人，五百同伴，船破至岸，遭羅
剎女先受五欲入此城中，巳被食半。』商主曰：『頗有方便得脫是苦？』苦人曰：『有一方
便，至十五日，有一馬王，來詣海岸，出人聲言，誰欲渡彼大醎海水？我今安隱得度彼岸。
若值馬王，即免斯苦。』商主聞巳，即告諸人：『慎莫放逸，共詣彼處，見於馬王。』時彼
馬王語諸商人：『汝等莫生染著，可乘我背，或執我身腳足支節。』馬即飛騰，行疾如風，
度海彼岸。」
<pb n="160"/>



<xa>五色祥麟</xa>
<bf>《本行經》</bf>云「昔者菩薩身為鹿王，厥體高大，身毛五色，眾鹿伏從，數千為群。國王出獵
，群鹿分散，投岩墮坑，蕩樹貫棘，摧破死傷，所殺不少。鹿王睹之哽噎：『吾為眾長，宜
當明慮，凋殘群小，罪出我也。』逕自入國，乃到殿前，跪而言曰：『小畜貪生，寄命國界
。卒逢獵者，群類奔逃，或生相失，或死狼藉。天仁愛物，實為可哀，願自相選，日供太官
，乞知其數，不敢上欺。』王甚奇之曰：『太官所用，日不過一。不知汝等，傷死甚多。若
實如之，吾誓不獵。』鹿王退還，悉命群鹿，具以斯意，群鹿伏聽，自相差次，應先行者，
每當就死，過辭其王，王為涕泣，誨喻之曰：『浮世皆爾，孰有免之？卿路念佛，仁教慈心
，向彼人王，慎無怨矣。』日日若茲，中有應行者，而身有胎，曰：『死不敢避，乞須挽身
，更取其次。』欲以代之，其次頓首涕泣曰：『必當就死，尚有一日一夜之生，斯須之命，
時至不恨。』鹿王不忍枉其生命，明日遁眾，身詣太官，廚人識之，即以上聞，王問其故，
辭答如上，王愴然為為之流涕，豈有畜獸殺身濟眾，吾為人君殺眾生？王遣鹿去，還其本居
，敕一國界若有犯鹿者，與人同罰。」祥麟，今引鹿王。緣鹿非麟，文者之飾辭耳。



<xa>瓴甋步磨</xa>
音令，滴，<bf>《爾雅》</bf>云「瓴甋謂之甓。」<bf>《郭璞》</bf>云「[鹿*瓦]，磚也。」昔馬祖嘗庵居
，但務坐禪。一日讓和上謂曰：「汝坐禪圖甚麼？」祖曰：「圖作佛。」讓遂取一片磚，磨
於庵前。祖曰：「磨磚何為？」讓曰：「欲作鏡。」祖曰：「磨磚豈得作鏡？」讓曰：「磨
磚既不作鏡，坐禪豈得成佛？」祖遽然而起曰：「如何即是？」讓曰：「如人駕車，車若不
行，打車即是？打牛即是？」祖無對，讓又曰：「汝學坐禪，為學坐佛。若學坐禪，禪非坐
臥。若學坐佛，佛非定相。於無住法，不應取捨。汝若坐佛，即是殺佛。若執坐相，非達其
理。」



<pb n="161"/>
<xa>盧公語</xa>
中宗神龍初，遣內侍薛簡詔六祖赴闕，祖辭以疾。薛簡因問祖曰：「京城禪德皆云『欲得會
道，必須坐禪習定。若不因禪定而得解脫者，未之有也。』此理如何？」祖曰：「道由心悟
，豈在坐也？經云『若見如來若坐若臥，是行邪道。故無所從來，亦無所去。若無生滅是如
來清淨禪。諸法空寂是如來清淨坐。』究竟無證，豈況坐邪？」



<xa>蒂</xa>
正作抵，音帝，根也。



<xa>希聲</xa>
<bf>《老氏》</bf>曰「大音希聲」。



<xa>翳</xa>
於計切，目生障也。



<xa>子州</xa>
<bf>《史記》</bf>「子州，字支。父堯以天下讓許由，由不受，又讓子州，州曰：『以我為天子可也
。雖然，我適有幽憂之疾，方且治之，未暇治天下也。』」



<xa>單卷</xa>
<pb n="162"/>
單，姓。卷，名。舜以天下讓卷，卷曰：「予立於宇宙之中，冬日衣皮毛，夏日衣葛絺。春
耕種形足以動勞，秋收斂形足以休食。日出而作，日入而息，消搖於天地之間，而心意自得
。吾何以天下為？」



<xa>歸去來</xa>
「晉陶潛為彭澤令，是時郡遣督郵至，縣吏當束帶見督郵，潛乃嘆曰：『我不能為五斗米折
腰向閭裡小兒。』乃自解印綬，將歸田裡。因而命篇云‘歸去來辭』。」見<bf>《陶潛集》</bf>。



<xa>甄別</xa>
上（居延切），察也。下（筆列切），辨也。



<xa>曠排</xa>
猶遠去也。



<xa>沽待</xa>
沽，賣也。<bf>《語》</bf>云「沽之哉，我待賣者也。」



<xa>忽致</xa>
致，當作置，棄置也。致，至也，非義。

<pb n="163"/>


<xa>譏褒</xa>
上幾音，下博毛切。譏，[言*捏-扌]，褒，讚也。



<xa>衣裓</xa>
古得切，衣前襟也。



<xa>一尋</xa>
六尺曰尋。



<xa>韜光</xa>
它刀切，藏也。



<xa>八駿</xa>
<bf>《穆天子傳》</bf>「天子之八駿：一曰赤腰；二曰盜驪；三曰白犧；四曰驊騮；五曰騄耳；六曰
渠黃；七曰逾輪；八曰山子。驪音離，馬深黑色，騄音綠。」



<xa>觀氣</xa>
四祖大師謂眾曰：「吾武德中游廬山，登絕頂，望破頭山紫氣如蓋，下有白氣，橫分六道。
<pb n="164"/>
汝等會否？」眾皆默然。五祖曰：「得非和上，它後橫出一枝佛法否？」祖曰：「然。」即
牛頭懶融是也。



<xa>師子話</xa>
雲岩晟參藥山次，山問：「聞汝解弄師子，是否？」曰：「是。」「弄得幾出？」曰：「弄
得六出。」「我亦解弄。」曰：「和上弄得幾出？」「我弄得一出。」曰：「一即六，六即
一。」晟後到溈山，山曰：「聞長老在藥山弄師子是否？」曰：「是。」「長弄耶？」「還
有置時。」曰：「要弄即弄，要置即置，置時師子在甚麼處？」曰：「置也！置也！」



<xa>厇愬</xa>
厇，當作[犭*易]，陟革切。愬（色責切），[犭*易]愬張耳貌，或音卓朔，非義。



<xa>剔</xa>
它歷切，解也。



<xa>西江水</xa>
龐蘊居士初參馬祖問云：「不與萬法為侶者是甚麼人？」祖曰：「待汝一口吸盡西江水，即
向汝道。」



<xa>帔</xa>
<pb n="165"/>
 
披義切，衣帔也。



<xa>扣</xa>
 
音口，擊也。



<xa>凌晨</xa>
上當作陵，侵也，下皆仿此。



<xa>屈眴</xa>
即達磨大師所傳袈裟，至六祖遂留於曹溪。屈眴，梵語，此雲大細布。緝木綿華心織成，其
色青黑，裹以碧絹。唐肅宗上元，初降詔請衣入內供養，凡六年，至永泰初五月五日夜，代
宗夢能大師請衣卻歸曹溪，至七日，命中使楊崇景奉而置之。眴，音舜。



<xa>花偈</xa>
初祖達磨傳法，一花五葉之偈。



<xa>劉陽叟</xa>
劉陽當作瀏陽，邑名也。即潭州石霜慶諸禪師，受道吾法印，遁跡自處，於時始為二夏僧因
<pb n="166"/>
避世混俗於稱沙瀏陽陶家坊，人不之識。洞山價訪而得之，遂辟居石霜山。



<xa>希冀</xa>
幾利切，望也。



<xa>動天地</xa>
貫休擬古別離「離恨如旨酒，古今飲皆醉，只恐長江水，盡是兒女淚。伊予非此輩，送人空
把臂。它日再相逢，清風動天地。」



<xa>蓬島</xa>
即蓬萊山也，其說具十二鰲。



<xa>宵征</xa>
宵夜也，征行也，詩「肅肅宵征夙夜在公」



<xa>百城</xa>
<bf>《華嚴》</bf>「善財童予自福城東六塔廟處，與五眾等禮文殊師利，發菩提心巳，慚次南行，歷
一百一十城，見五十二善知識，至彌勒樓閣前白言：『大聖開樓閣門，令我得入。』時彌勒
菩薩前詣樓閣，彈指出聲，其門即開，命善財入，入巳還閉。」

<pb n="167"/>


<xa>惠理</xa>
惠，當作慧。<bf>《陸鴻漸記》</bf>云「晉西域異僧慧理，指今靈隱飛來峰曰：『此吾國靈鷲小峰，
何時飛來至此？』頌題送廣華嚴歸鷲峰即靈隱也，故用慧理事。」



<xa>樓閣</xa>
緣見百城。



<xa>抗</xa>
可浪切，拒也。



<xa>九野</xa>
即古九州。<bf>《爾雅》</bf>「兩河間曰翼州；河南曰豫州；河西曰雝州；漢南曰荊州；江南曰楊州
；濟河間曰袞州；濟東曰徐州；燕曰幽州；齊曰營州。」



<xa>茵</xa>
於真切，褥也。



<xa>三十四老</xa>
<pb n="168"/>
西域二十八祖，支那六祖，然達磨來此土為初祖，實三十四也。



<xa>頹綱</xa>
上杜回切，下墜地也。



<xa>襲爾</xa>
似入切，合也。



<xa>瓊玖</xa>
上（渠營切），下（舉有切），玉名。詩「投我以木桃，報之以瓊玖。」



<xa>龍騎</xa>
當作「龍驥」，見它本。



<xa>睥睨</xa>
上（匹詣切），下（奴計切），視也。



<xa>射虎</xa>
<pb n="169"/>
西漢李廣北平出獵，見草中石，以為虎，而射之，中石沒鏃，視之石也，因復更射之，終不
能入矣。又<bf>《韓詩外傳》</bf>「熊渠子夜行，見寢石似虎，彎弓射之，沒金飲羽。」<bf>《葛稚川西
京雜記》</bf>云「李廣與兄弟共獵於冥山之北，見臥虎焉，射之，一矢即斃，斷其髑髏以為枕，
示服猛也。鑄銅像，其形為溲器，示猒辱之也。它日復獵於冥山之陽，又見臥虎，射之，矢
飲羽進，而視之乃石也，其形類虎，退而更射，鏃破簳折而石不傷。」餘嘗以問楊子云，雲
曰：「至誠則金石為開。」予應之曰：「昔人有游東海者，既而風惡船漂，不能制，船隨風
浪，莫知所之，一日一夜，得至一孤洲，共侶歡然，下石植纜，登洲煮食，食未熟而洲沒，
在船者斫斷其纜船，復漂蕩，向者孤洲乃大魚，怒桌揚鬣，吸波吐浪而去，疾如風雲，在洲
上死者十餘人。又予所知陳縞質，木人也。入終南山采薪還，晚趨捨，未至，見張丞相墓前
石馬，謂為鹿也。即以斧[扌*涡-氵]之，斧缺柯折，石馬不傷。此二者亦至誠也，卒有
沉溺缺斧之事，何金石所感之偏乎？子云無以應。子斃音弊，頓化也。溲（所留切），小便
也。



<xa>觀馬</xa>
秦穆公使伯樂舉人求馬，伯樂舉九方堙求馬，三月而反曰：「得馬矣。在沙丘，牡而黃。」
及馬至，則牝而驪，公謂伯樂曰：「子所求馬者毛色牝，牡不知敗矣。」伯樂太息曰：「一
至此乎？堙之所觀者，天機也。得其精而忘其粗，見其內而忘其外也。」果得千里馬。見<bf>《
淮南子》</bf>



<xa>甑人</xa>
「楚王夫人嘗夏乘涼，抱鐵柱感孕，後產一鐵，楚王令幹將鑄以為劍。三年乃成雙劍，一雌
一雄。幹將密留雄，以進雌於楚王，王閟於匣中，常聞悲鳴，王問群臣，臣曰：「劍有雌雄
，鳴者憶雄耳。」王大怒，即收幹將殺之，幹將知其應，乃以劍藏屋柱中，因囑妻莫耶曰：
「日出北戶南山，其鬆鬆生於石劍在其中。」妻後生男，眉閑尺，年十五問母曰：「父何在
？」母乃述前事，久思惟剖柱得劍，曰：「夜欲報楚王。」王亦慕覓其人，宣言有得眉閑尺
者厚賞之，尺遂逃，俄有客曰：「子得非眉閑尺耶？」曰：「然。」客曰：「吾甑山人也，
<pb n="170"/>
能為子報父仇。」尺曰：「父昔無辜枉被荼毒，君今惠念何所須耶？」客曰：「當得子頭，
並子劍。」尺乃與劍並頭，客得之進於楚王，王大喜，客曰：「願烹之。」王遂投於鼎，客
紿於王曰：「其首不爛。」王方臨視，客於後以劍擬王頭墮鼎中，於是二首相嚙。客恐尺不
勝，乃自刎以助之，三頭相嚙，尋亦俱爛。」見<bf>《孝子傳》</bf>。紿音待，欺也。



<xa>崢嶸</xa>
上（士耕切），下（戶萌切），峻貌。



<xa>曾閑</xa>
古莧切。



<xa>葩</xa>
溥巴切，花房也。



<xa>卷席</xa>
百丈海一日與馬祖遊山，見野鴨子，祖問曰：「是甚麼？」丈曰：「野鴨子。」曰：「甚麼
處？”云丈曰：「飛過去。」祖遂引手捅百丈鼻頭，丈作痛聲，祖曰：「何曾飛過？」丈於
是大悟，至明日，祖陞堂，丈出，卷卻面前禮拜席，祖便下座。



<xa>掩耳</xa>
<pb n="171"/>
丹霞天然禪師，初參石頭，因緣相契，躬執爨役凡三年。忽一日，石頭告眾曰：「來日剗佛
殿前草至。」來日大眾與童行各備鍬[金*婴]剗草，唯師以盆盛水洗頭，於和上前胡跪，
石頭見而笑之，便與剃髮，方與說戒法，師乃掩耳而去。後謁馬祖，入僧堂騎聖僧項，眾皆
驚呼，祖見之曰：「我子天然下來。」師下作禮曰：「謝師賜名。」



<xa>曹溪流</xa>
見<bf>《雲門錄》</bf>序「曹溪」。



<xa>止水</xa>
莊子云「人鑒於止水而不鑒於流水，唯止能止眾止。」此頌意反莊語也。



<xa>皮髓</xa>
達磨大師欲返天竺，乃命門人曰：「時將至巳，汝等盍各言所得乎？」時道副曰：「如我所
見，不離文字，不執文字，而為道用。」師曰：「汝得吾皮。」尼總持曰：「我今所解，如
慶喜見阿閦佛國，一見更不再見。」師曰：「汝得吾肉。」道育曰：「四大本空，五陰非有
，而我見處無一法可得。」師曰：「汝得吾骨。」最後慧可禮拜，依位而立，師曰：「汝得
吾髓。」遂傳衣缽。



<xa>石頭有言</xa>
青原思令石頭希遷持書往南獄讓和上處曰：「待汝回，吾有個鈯斧子與汝住山。」遷至彼，
未呈書便問：「不慕諸聖，不重己靈時如何？」讓曰：「子問大高生何不向下？」問遷曰：
「寧可永劫沉淪，不慕諸聖解脫。」讓便休，遷回，思曰：「書達否？」遷曰：「書亦不達
<pb n="172"/>
，信亦不通。」思曰：「作麼生？」遷乃舉前話，復云：「去時蒙和上許鈯斧子。」便請，
思垂下一足，遷便禮拜。



<xa>古之送人</xa>
子路將行，辭於孔子，子曰：「贈汝車乎？贈汝言乎？」對曰：「請以言。」子曰：「不強
則不達，不勞則無功，不忠則無親，不信則無復，不恭則失禮。慎此五者。「子路曰：「由
請終身奉之。」見<bf>《家語》</bf>。



<xa>親豐曲</xa>
洞山價，唐大中末居新豐山，以山稱之也。一日示眾云：「兄弟初秋夏末，或東去西去，直
須向萬里無寸草處去始得。」又曰：「只如萬里無寸草處，作麼生去？」因僧舉到石霜，霜
聞之乃云：「出門便是草。」洞山聞，乃曰：「大唐國內能有幾人？」



<xa>杲杲</xa>
古老切，日出也。從日在木上，故曰在上為「杲」，在下曰「杳」，在中曰「東」也。



<xa>光陰</xa>
晉陶侃語人曰：「聖者惜寸陰，眾人當惜分陰。」



<xa>蒲柳</xa>
<pb n="173"/>
晉顧悅與文帝同年而發早白，帝問之何也，曰：「松柏之姿，經霜彌茂。蒲柳之質，望秋先
落。」



<xa>毋</xa>
音無，禁，亡辭也。



<xa>奪席</xa>
東漢戴憑，字次仲，汝南平興人也。正旦朝賀百僚，畢會，帝令群臣能說經者更相難詰，義
有不通，輒奪其席，以益通者。憑遂重坐五十餘席，故京師為之語云「解經不窮『戴侍中』
」。



<xa>誦帚</xa>
正作帚，<bf>《增一阿含》</bf>云「尊者周利槃特，性多暗鈍。佛教使誦掃帚，得掃忘帚，得帚忘掃
。六年之中專心誦此，意遂解悟，而自淮曰帚者彗。掃者除，除彗即喻八正道，糞者喻三毒
垢也。以八正道彗掃三毒垢，所謂掃帚義者，正謂此矣！深思此理，心則開解，得阿羅漢道
。」彗（似歲切），帚也。



<xa>伐木</xa>
詩「伐木」，燕朋友故舊也。自天子至於庶人，未有不須友以成者親，親以睦友賢，不棄不
遺故舊，則民德歸厚矣。「伐木丁丁，鳥鳴嚶嚶，出自幽谷，遷於喬木，嚶其鳴矣，求其友
聲，相彼鳥矣，猶求友聲，矧伊人矣，不求友生。」

<pb n="174"/>


<xa>丁丁</xa>
中耕切，伐木聲。



<xa>濛濛</xa>
音蒙，細雨貌。



<xa>古人之言</xa>
即大法眼頌寄復長老云：「渠渠渠，我我我。南北東西皆可可，可可不可可，但唯我，無不
可。」



<xa>奯</xa>
呼括切。



<xa>曾鄙</xa>
褒美切，恥也。



<xa>遺我</xa>
餘貴切。
<pb n="175"/>



<xa>木羊兒</xa>
行奯長老嘗作頌寄雪竇云：「萬變施為不系時，清風何必在東西？有人問我西來意，石虎吞
卻木羊兒。」



<xa>不器</xa>
<bf>《論語》</bf>「子曰：『君子不器。』包氏曰：『器者，各周其用至於君子，無所不施。』」雪
竇謂「至人者，無所不至者也。」



<xa>賺</xa>
當作詀（佇陷切），被誑也，餘仿此。



<xa>銷爍</xa>
下當從金，作鑠（書藥切），銷金也。鑠灼，鑠光也，非義。



<xa>因事</xa>
叢林或說因事，往往妄議當日[彳*畏]瑣，世諦雜事豈其然也？夫宗師唱道，無不因此事
而有語言偈頌，以接引學者，豈存誠於世諦者哉？若宗師因世諦彼非此是，以出示人天，又
何足為後世法耶？至如初洞山因事頌曰「五台山上云蒸飯，佛殿前頭狗尿天。剎竿頭上煎[
食*追]子，三個猢猻夜簸錢。」又慈明因事頌「時來開缽展巾單，飯了收盂困即眠。石人
<pb n="176"/>
撫掌呵呵笑，木女彈箏你自箏。」又韶九峰因事頌「收得便除四足，兩耳卻掛金鐶。好是月
明深夜，一聲清透松關。」此皆因事而作，豈留情於是非動靜之間者哉？



<xa>落落碌碌</xa>
碌，當作琭玉也。碌，石也，非義。<bf>《老氏》</bf>曰「不琭琭如玉，落落如石。」<bf>《說者》</bf>曰「
玉琭琭，貴而巳矣，不能賤也。石落落，賤而巳矣，不能貴也。」



<xa>[斯/口]速</xa>
[斯/口]，音西，聲振也。一曰呻嘆，謂何呻嘆之頻速也？語見「度夏空過因緣」，故雪
竇引用。



<xa>白蘋</xa>
宋玉<bf>《風賦》</bf>「夫風生於地，起於青蘋之末，浸婬溪谷，緣太山之阿，舞於松柏之下。謂之
『白蘋』者，以其色青而花白也。」周處<bf>《風土》</bf>記曰「萍蘋，芹菜之名也。大者蘋，小者
萍。」



<xa>十二鰲</xa>
<bf>《列子》</bf>湯問歸壚之中有五山焉：一曰岱輿；二曰員嶠；三曰方壺；四曰瀛洲；五曰蓬萊。
其山高下週旋三萬里，其頂平處九千里，山之中間相去七萬里以為鄰居焉。其上台觀皆金玉
，禽獸皆純縞珠玕之樹皆叢生，花實皆有滋味，食之皆不老不死，所居之人皆僊聖之種，一
日一夕飛相往來者不可數焉。而五山之根無所連著，常隨湖波上下往還不得暫峙焉。僊聖毒
之訴之於帝，帝恐流於西極，失群聖之居，乃命禺強使巨鰲十五，舉首而戴之，迭為三番，
<pb n="177"/>
六萬歲一交焉。五山始峙而不動，而龍伯國有大人，舉足不盈數步而暨五山之前，一釣而連
六鰲，合負而趨歸其國，灼其骨以數焉。於是岱輿、員嶠二山流於北極，沈於大海。僊聖之
播遷者巨億計，帝憤怒，侵減龍伯之國，使厄侵小，龍伯之民使短。至伏犧、神農之時，其
國人猶數十丈，桉此止六鰲爾。頌云「十二諸方，互多建立，故難揩定，然唯理是從。」



<xa>幾番</xa>
孚飯切。



<xa>踟躅</xa>
上（直離切），下（直誅切），踟躅，未見所出。



<xa>猿攀</xa>
靈光之猿攀掾而相追。掾音傳，陳掾，馳逐也。
 



<xa>鶴望</xa>
<bf>《飛來雙白鶴》</bf>篇曰「五里一反顧，十里一裴回。」又「文選指蓬壺而翻，翰望昆閬以揚音
。」



<xa>王老師</xa>
<pb n="178"/>
池州南泉普願禪師，鄭州新鄭人，姓王氏。得馬祖之法，即唱道南泉，常自稱王老師，嘗示
眾云“盡大地覓個癡鈍人不可得。」



<xa>金闕</xa>
金闕，國門也。崔豹<bf>《古今注》</bf>云「闕君門下，以人臣至此思其所闕，或君自思補闕，過布
以丹堊其下。畫「雲氣僊靈、奇禽怪獸之類以示萬民。」又闕者缺也，門兩邊缺然，[门@
我]閟，自序也。



<xa>履水</xa>
韓詩外傳曰「夫水者，緣理而行不遺，似有禮者；重而下之，似有智者；履深不疑，似有勇
者；障防而消，似知命者；歷險致遠似有德者。」或本作「履冰」。



<xa>傾蓋</xa>
見前頌傾蓋，同途不同轍。



<xa>夏雲</xa>
陶潛四時詩「春水滿四澤，夏雲多奇峰，秋月揚明輝，冬嶺秀孤松。」古有春雲處處生詩云
「春色遍空明，春雲處處生。入風衣暫斂，隨車蓋轉輕。作葉還依樹，為樓欲近城。含愁上
對影，似有別離情。」



<pb n="179"/>
<xa>干城</xa>
苑法師云“乾闥婆，此雲尋香城，謂十寶山間有音樂神，名乾闥婆。忉利諸天意須音樂，此
神身有異相，則知天意。往彼娛樂，因此事故，西域名樂人，為乾闥婆。彼樂人多幻作城郭
，須臾如故，因即謂龍蜃所現城郭，亦為乾闥婆城。」又<bf>《物類相感誌》</bf>云“一說蜃即蛤也
。車螯是大蛤，能吐氣為樓台，海中常依島嶼間出此氣。一雲龍、一雲蜃，蜃之為狀如螭龍
，而有耳角，皆鬣江海中，望如烈火而多變化。天之將雨，朝暮間吐氣黑靄，結成樓台，屋
欄分明，一視之間變現闊狹高低，故無揩定。」



<xa>雨從何來</xa>
劉禹端公求雨於雲居山，感應遂問雲居膺曰：「雨從何來？」居曰：「從端公問處來。」公
喜而謝之，膺卻問曰：「問從何來？」公無語。



<xa>風作何色</xa>
西禪東平與官員坐次，西禪云：「風作何色？」官無語，禪卻問僧，僧拈起衲衣云：「在府
中鋪。」禪云：「用多少帛子？」僧云：「勿交涉。」禪無語，雲門代云：「咄！者話墮阿
師。」見懷和上<bf>《雲門室錄》</bf>。



<xa>婆婆棱棱</xa>
雪竇禪錄凡作語句，未嘗妄發，必有依據，且如「波波棱棱之語」，即僧問：『清平波波棱
棱時如何？』平云：『為君不達。』僧云：『達後如何？』平曰：『休更茵茵陳陳』；又如
「大勳不豎賞」，即僧問風穴：『刻舟求劍，遠當體事如何？』穴云：『大勳不豎賞，柴門
草自深。』；又「頭長三尺知是誰」，即僧問洞山：『如何是沙門行山？』云：『頭長三尺
，頸長二寸。』；又「如今拋擲西湖裡」，即僧問岩頭：『如何是道？』頭云：『破草鞋拋
擲湖裡著。』；又如「五帝三皇是何物？誰道黃金如糞土。白月宮中天馬駒。」…皆<bf>《禪月
<pb n="180"/>
》</bf>歌詩中語也。



<xa>三三九九</xa>
僧問雲門：「如何是向上一竅？」門云：「九九八十一。」又僧問：「如何是最初一句？」
門云：「九九八十一。」又僧問：「以字不是八字，不成未審是甚麼字？」門云：「九九八
十一。」



<xa>佼訛</xa>
上正作餚（胡交切），溷餚，雜也；下（五禾切），謬也。



<xa>冥</xa>
當作瞑，合眼也。



<xa>曙</xa>
常恕切，曉也。



<xa>毳</xa>
楚稅切，細，手衲也。


<pb n="181"/>

<xa>象骨老師</xa>
象骨即雪峰之別，山以形似而稱。雪峰存因送鼓山，後有語云：「一隻聖箭子，射入九重城
裡去也。」時太原孚云：「須勘過始得。」遂於中路把住云：「甚麼處去？」山云：「九重
城裡去。」孚云：「忽遇圍逼又作麼生？」山云：「它家自有青霄路。」孚云：「恁麼則離
宮失殿去？」山云：「何處不稱尊？」孚便休去，歸謂雪峰云：「一隻勝箭子，被我拗折了
也。」峰云：「它有語在。」孚云：「者老漢腳跟未點地。」



<xa>偃草</xa>
於殄切，仰也。<bf>《論語》</bf>「草上之風必偃。」



<xa>毗城癡愛</xa>
<bf>《維摩詰經》</bf>「文殊師利云：『世尊慇勤致問無量居士，是疾何所因起，其生久如，當云何
滅？』維摩詰言：『從癡有愛，則我病生，以一切眾生病，是故我病。若一切眾生得不病者
，則我病滅。』」



<xa>清拙</xa>
潘岳<bf>《閑居賦》</bf>序曰「拙者，可以絕意乎寵榮之事，築室種樹，消搖自得，此清拙也。」



<xa>衰岩</xa>
當作襄岩居士。龐蘊，字道玄，衡陽人也。元和初方寓襄陽，止遁岩竇。今襄陽有龐公岩，
初參石頭，次謁馬祖，與丹霞為友。後示疾，州牧幹公往省，問居士，乃曰：「慎勿空諸所
<pb n="182"/>
有，亦莫實諸所無。善住世間，譬如影響。」言訖枕公膝而化。



<xa>難御</xa>
音語，禁也。



<xa>閉</xa>
必別切，叶韻。



<xa>嚙</xa>
正作嚙（五結切），噬也。



<xa>林樾</xa>
音越，陰也。



<xa>堪為</xa>
當作「堪與」。



<xa>偏索</xa>
<pb n="183"/>
當作「遍索」。



<xa>捋</xa>
郎括切，手取也。



<xa>後夜</xa>
當作「後夜」。



<xa>擬寒山</xa>
擬，比擬也。寒山子詩云「白鶴[口*衔]苦桃，千里作一息。欲往蓬萊山，將此充糧食。
未達毛摧落，離群情慘惻。卻歸舊來巢，妻子不相識。」



<xa>蓮城</xa>
處州之僊都也。



<xa>欹側</xa>
上（去宜切）。傾也。



<pb n="184"/>
<xa>飛瀑</xa>
蒲木切。山泉急下也。



<xa>再成古詩</xa>
此詩前有和於柲丞<bf>《白髮詩》</bf>一章，蓋當時失於編錄，故補之於此。詩曰「莖莖鬢上絲，偶
對菱花照。孰為當老顏，我曾幾年少。知音知未知，相逢且相笑。」



<xa>商山吟</xa>
商山，即四皓所隱之地。皓，為鬢眉交白老者之稱。四皓者：一、東園公；二、綺裡季；三
、夏黃公；四、角裡先生。顏師古曰「四皓稱號本起於漢，更無姓名可稱，知此蓋隱居之人
匿跡遠害，不自顯，秘其氏族故，史傳無得而詳，班氏不載於書。諸家皆臆說，一無取焉。
」在烏如在曰「未見所出」。角音祿。



<xa>芻狗</xa>
老氏曰「天地不仁，以萬物為芻狗。」說者曰「束芻為狗，祭祀所用，事巳則棄而捐之。」



<xa>金粟</xa>
<bf>《十門辨惑論》</bf>云「維摩是金粟如來。」吉藏師云：「事出<bf>《思惟三昧經》</bf>。」自云未見其
本。



<pb n="185"/>
<xa>靠</xa>
若到切，相違也。



<xa>戲靠</xa>
師一日見安岩問曰：「春秋多少？」岩曰：「與陝府鐵牛同歲。」師曰：「陝府鐵牛年多少
？」岩無語，師因戲作此頌。



<xa>[疏-束+梳-木]黑白</xa>
所初切，通也。<bf>《演義》</bf>九云“西域邪見九十五種，為十一宗。統收所計，不出四見，四見
不出二因：一是無而忽有，是曰無因；二是所計處謬，是曰邪因。第十一無因論師，計一切
萬物無因無緣，自然而生，自然而滅，故此自然是常，是萬物因。此計一切無染淨因如棘剌
，自[糹*绒]鳥色非染，鶴色自白。」<bf>《瑜伽》</bf>第七云“『何因緣故，彼諸外道起如是見
，立如是法？』答：『謂見世間無有因緣。或時歘爾，大風卒起，或時一日寂然止息，或時
忽爾暴沙沫漫，於一時間頓即空竭，或時郁爾果木敷榮，或一時間颯然衰悴。由如是故，起
如是見，立無因論。』」又此方莊生云：「夫鵠不日浴而白，烏不日黔而黑，黑白之朴不足
以為辨。」<bf>《說者》</bf>曰「鵠白、烏黑，稟之自然，以文會之，正同無因邪見。」



<xa>蠢</xa>
尺尹切，動也。



<xa>腼</xa>
它典切，面慚也。
<pb n="186"/>



<xa>歸帝鄉</xa>
<bf>《莊子》</bf>「夫聖人有道與物皆昌天下。無道厭俗，上僊乘彼白雲，歸於帝鄉。」



<xa>偃溪</xa>
玄沙會中有道怤上座，夜靜入室禮拜云：「道怤與麼來乞和上慈悲，指個入路。」玄沙云：
「還聞偃溪水聲麼？」怤云：「聞。」沙云：「從者裡入。」怤即鏡清也。



<xa>桃花</xa>
靈雲勤自雪峰謁玄沙，沙云：「那裡何似者裡？”云曰：「也衹是桑梓，別無它故。」沙云
：「恆然。」又云：「何不道？”云曰：「道有甚麼難？」沙云：「便請。”云乃成頌「三
十年來尋劍客，幾回葉落又抽枝。自從一見桃花後，直至如今更不疑。」沙云：「灼然桑梓
之能。”云曰：「向道固非外物。」沙云：「是是。”云曰：「不敢不敢。」沙云：「諦當
甚諦當，甘保汝未徹在。”云曰：「和上還徹也未？」沙云：「與麼始得。”云曰：「亙古
亙今。」沙云：「甚好甚好。」遂作偈送行云“三十年來只如常，幾回落葉放毫光。自此一
出雲霄外，圓音體性應法王。」右二緣見光化三年智嚴所集<bf>《玄沙廣錄》</bf>。



<xa>庭柏</xa>
僧問趙州：「如何是祖師西來意？」師云：「庭前柏樹子。」僧云：「和上莫將境示人。」
師云：「我不將境示人。」僧云：「如何是祖師西來意？」師云：「庭前柏樹子。」


<pb n="187"/>

<xa>寶陀岩</xa>
<bf>《西域記》</bf>云「梵語寶陀洛伽山，此言孤絕處，觀自在菩薩所居之山，在南海中。眾寶宮殿
與大菩薩而為眷屬。」



<xa>未跡</xa>
當作「末跡」。



<xa>狎</xa>
胡甲切。近也。



<xa>石城</xa>
金陵之「石頭城」也。



<xa>鶚</xa>
五各切。鳥名。



<xa>巘</xa>
魚蹇切。山之峰。

<pb n="188"/>


<xa>宗雷</xa>
宗炳雷，次宗白蓮社客也。詳見「十八人」。



<xa>霅</xa>
史甲切。吳興水名。



<xa>河聲西聽</xa>
周朴詩「湖州安吉縣，門與白雲齊。禹力不到處，河聲流向西。去衙山色遠，浸水日光低。
中有高人在，紗巾倚杖黎。」



<xa>融老</xa>
牛頭懶融，庵居山中，以禪定為業，人來輒不起，皆謂之「懶融」。居常飛走，率銜花以獻
，自見四祖之後，無有此異。



<xa>賦</xa>
方遇切。<bf>《釋名》</bf>曰「敷布」，其義曰「賦」。



<xa>瑞雪</xa>
<pb n="189"/>
臘為瑞，春為災。



<xa>五六</xa>
韓詩<bf>《外傳》</bf>云「凡草木花多五出，獨雪花六出。」



<xa>玉馬</xa>
<bf>《晉書》</bf>「新蔡王騰，發於并州，於常山真定縣，遇天大雪，平地數丈雪融不積，騰怪而使
掘之，得玉馬高數尺。」



<xa>銅駝</xa>
<bf>《北涼錄》</bf>云「先酒泉南有銅駝出言：『虜犯者大雨雪沮渠。』蒙遜遣工取之，得銅數萬斤
。」



<xa>灣</xa>
烏關切。水曲也。



<xa>趙州關</xa>
諗和上示眾云“趙州關也，難過。」僧云：「如何是趙州關？」師云：「石橋是。」又問僧
云：「甚麼處來？」「南來。」師云：「還知有趙州關否？」僧云：「須知有不涉關者。」
師云：「者販私鹽漢。」眾中或以「庭前柏」、「喫茶去」為趙州關，誤矣。
<pb n="190"/>



<xa>靈槎</xa>
<bf>《博物誌》</bf>云「天河與海通，海濱年年八月有浮槎，往來不失信。博望侯張騫乃多齎糧食，
乘槎而去，忽忽不學，晝夜奄至一處，見城郭居室，室中多織女，唯一丈夫率牛，臨渚不飲
，驚問之：『此人何由至此？』騫乃問：『此何處所？』曰：『君可往蜀問嚴君平。』乃如
其言，君平曰：『某年月日有客星犯鬥牛。』」○<bf>《因話錄》</bf>云「漢書載張騫窮河源。」言
其奉使之遠，實無天河之說。唯張茂先<bf>《博物誌》</bf>說「齎糧乘槎到天河，見飲牛丈夫，遣問
嚴君平。『客星犯鬥牛，即此人也。』」後人相傳，得支機石，持以問君平，都是憑虛河之
說。今城都嚴真觀，有一石，呼為「支機石」，皆云當時君平留之。寶歷中於下第還家，於
京師途中逢官差，遞失舁張騫槎，先在東都禁中，今准詔係有司取進，不知是何物也。先輩
詩往往有張騫槎者相襲，訛謬矣。縱出雜書，亦不足據也。



<xa>霽</xa>
子計切。<bf>《說文》</bf>云「雨止雲罷曰霽。」



<xa>狖</xa>
餘救切。獸名，似猿。



<xa>煙水茫茫</xa>
洛京慧林寺，故光祿卿李憕居第。祿山陷東都，憕以居守死之子源，少時以貴，游於豪侈，
善歌聞於時。及憕死，悲憤自誓不住，不娶，不食肉，居寺中五十餘年。寺有僧圓澤，富而
知音。源與之遊甚密，促交語竟日，人莫能測。一日相約蜀青城、峨嵋山，源欲自荊州溯[
<pb n="191"/>
山*夬]，澤欲取長安斜谷路，源不可曰：「吾以絕世事，豈可復道京師哉？」澤默然，久
之曰：「行止固不由人。」遂自荊州路，舟次南浦，見婦人錦襠負罌而汲者，澤望而泣曰：
「吾不欲由此者，為是也。」源驚問之，澤曰：「婦人姓王氏，吾當為之子。孕三歲矣，吾
不來，故不得乳。今既見，無可逃者。公當以符咒，助我速生，三日浴兒時，願公臨我，以
一笑為信，後十二年中秋月夜，杭州天竺外，當與公相見。」源悲悔，而為具沐浴易服，至
暮澤亡，而婦乳三日，往視之，兒見源果笑，具以語王氏，氏以家財葬澤山下。源遂不果行
，返寺中問其徒，則既有命矣。後十二年，自洛適吳赴其約，至所約，聞葛洪川畔有牧童扣
牛角而歌曰：「三生石上舊精魂，賞月臨風莫要論。慚愧情人遠相訪，此身雖異性長存。」
呼問：「澤公健否？」答曰：「李公真信士，然俗緣未盡，慎勿相近。唯勤修不墜，乃復相
見。」又歌曰：「身前身後事茫茫，欲話因緣恐斷腸。吳越山川尋巳遍，卻回煙桌上瞿塘。
」遂去不雲所之。後二年，李德裕奏源忠臣子篤孝，拜諫議大夫，不就，死寺中，年八十矣
。○「煙水茫茫」蓋頌家自有深意，且以文勢推之，但創其遠情爾，不必涉事，尤為簡當。
然吾教論受生經論備載三緣，啐啄一不可差，安有此身未滅而先托質，巳三年矣。設以菩薩
人隨意生身，一多自在者如此，澤又何必見錦襠而泣耶？詳此，乃好事者為之，而理不可考
。



<xa>遺我</xa>
餘貴切。



<xa>呈似君</xa>
「請道末後句」，此五當作注，字寫見它本。



<xa>難瞞</xa>
瞞，當作謾欺也。下仿此。
<pb n="192"/>



<xa>金槌</xa>
槌，當從金作錘。<bf>《說文》</bf>云「鐵為黑金，故曰金錘。」槌蠶，曲拄，非義。



<xa>指南</xa>
<bf>《古今注》</bf>云「黃帝與蚩尤戰於涿鹿，蚩尤作大霧迷於四方，帝在車以指指南而示士卒擒蚩
尤而斬之，遂號『指南車』。」



<xa>三尺</xa>
吾佛攝應歸真，了無一相可得。從真起應，乃有千尺、丈六、三尺之身，以至猿、猴、鹿、
馬隨類化身，三尺多引「俱屍長者」。未見出於何經。



<xa>懲</xa>
直陵切。示也，戒也。



<xa>革轍</xa>
上（古核切），改也；下（直列切）。途，轍也。



<pb n="193"/>
<xa>傳大士</xa>
大士，婺州義烏人，齊建武四年五月八日生於雙林鄉傳宣慈家，名翕。天監十一年納劉氏女
名妙光，生普成、普光二子。嘗致書於梁武帝，自號「當來解脫善慧大士」。後會西域僧嵩
頭陀，曰：「我與汝毗婆屍佛所發願，今兜率宮衣缽見在，何時當還？」因命照水觀影，見
圓光寶蓋，即彌勒菩薩也。



<xa>德雲</xa>
<bf>《華嚴》</bf>「善財童子漸次南行，向勝樂國，登妙峰山。於其山上東西南北四維上下觀察求覓
，渴仰欲見德雲比丘，經於七日，見彼比丘在別山上徐步而行，見巳往詣頂禮其足。」清涼
疏主云“忘所住位，方為得旨。」



<xa>塗毒鼓</xa>
<bf>《泥洹經》</bf>云「佛告迦葉：『譬如良醫，合和諸藥，以塗其鼓。若有眾斗戰被瘡，聞彼鼓聲
，一切悉愈，唯除命盡及應死者。此摩訶衍法鼓音聲亦復如是，一切眾生聞其音聲，婬、怒
、癡箭，不樂菩提，未發意者，犯四墮法，及無間罪，一切除愈，唯除一闡提輩。』」



<xa>樂聞</xa>
魚教切。欲也。



<xa>毗耶離</xa>
此雲廣嚴，維摩詰所居之城。

<pb n="194"/>


<xa>弋者慕</xa>
楊子問明或問君子在治曰若鳳？在亂曰若鳳？或人不諭曰未之思矣。曰治則見，亂則隱，[
鸿-工]飛冥冥，弋人何慕焉？說者或引此緣，則「弋者何慕」言不可慕也。頌意弋者慕，
固反此義。



<xa>透法身</xa>
見<bf>《雲門錄》</bf>上偈頌「福朗上座緣」。



<xa>潦倒</xa>
上（雲皓切）；下盧考切。老之狀也。



<xa>啾秋</xa>
　
即由切。<bf>《古頌》</bf>云「揚湯不止沸，祖師來去薪。啾啾依舊鬧，各各謂修真。」



<xa>秘魔岩</xa>
<bf>《宋傳》</bf>云「名常遇，姓陰，范陽人。出家於燕北安國寺，來居五台山之秘魔岩，即文殊降
龍之所，因以為名焉。常持一木叉，每見僧來禮拜，即叉卻僧頸云：『那個魔魅教你去出家
？那個魔魅教你行腳？道得也叉下死，道不得也叉下死，速道！』學者少有酬對，唯晉州藿
山景通，即大禪佛也，才到便趒入懷中坐。師於藿山背撫三下，山便走出云：『三千里外詁
<pb n="195"/>
我來。』」



<xa>保福謾人</xa>
漳州保福從展禪師「四謾人」：一問『僧殿裡是甚麼佛？』僧云：『和上定當看。』師雲；
『釋迦佛。』僧云：『莫謾人好。』師云：『卻是你謾我。』；二問：『僧作甚麼業吃得與
麼大？』僧云：『和上也不小。』師便作蹲勢，僧云：『和上莫謾人好。』師云：『卻是你
謾我。』；三問僧：『汝名甚麼？』僧云：『咸澤。』師云：『忽遇枯涸者如何？』僧云：
『誰是枯涸者？』師云：『我是。』僧云：『和上莫謾人好。』師云：『卻是你謾我。』；
四問浴主：『湯鍋闊多少？』主云：『請師量。』師便作量勢，主云：『和上莫謾人好。』
師云：『卻是你謾我。』



<xa>緣生</xa>
緣生即十二因緣，亦名十二緣生。<bf>《解脫論》</bf>云「一、無明者，不知四諦；二、行者，身、
口、意業；三、識，入胎一念心名識；四、名色，共相續心起心數法及迦羅邏色；五、六入
者，六內入；六、觸者，六觸身；七、受者，六受身；八、愛者，六愛身；九、取者，四取
；十、有者，是業，能起欲、色、無色有；十一、生者，於有陰起；十二、老死者，陰熟曰
老，陰壞散名死也。」又於一剎那中成十二因緣，如眼見色，癡人起愛，於此時淨樂者心癡
，此謂無明思著，是無明緣行，心著此行，緣識，知相應心數法及彼所造色緣故，諸根清淨
，是名色緣六入，無明觸是六入緣觸，喜觸緣受，欲受緣愛，以著取淨樂是愛緣取，以著思
是取緣有，彼法起是有，緣生往巳是老，念散壞是死。



<xa>布鼓</xa>
漢王尊為東平相謂王之太傳曰：「毋持布鼓向雷門。」<bf>《說者》</bf>曰「雷門，越之會稽，城門
也。有大鼓，越擊之，聲聞洛陽。布鼓，以布為鼓，無聲也。毋音無。」
<pb n="196"/>



<xa>鐵劵</xa>
僧問雪竇：「如何是緣生義？」師云：「金剛鑄鐵劵。」僧云：「學人不會。」師云：「鬧
市里牌。」僧云：「恁麼則行到水窮，處坐看雲起時？」師云“[不*刂]。」下劵（去願
切）。



<xa>名實無當</xa>
肇法師云：「夫以名求物，物無當名之實。以物求名，名無得物之功。物無當名之實，非物
也。名無得物之功，非名也。是以名不當實，實不當名，名實無當，萬物安在矣。」清涼國
師云：「若實則名，見面即應知名，若名即實，召火即應燒口。」



<xa>春米</xa>
當作舂，書容功。



<xa>崔嵬</xa>
上（徂回切），下（吾回切）。大高也。



<xa>空生岩中</xa>
見<bf>《後錄》</bf>「須菩提岩中」。

<pb n="197"/>


<xa>圖[聿/皿]</xa>
當作圖畫。



<xa>五老師子</xa>
<bf>《廬山記》</bf>云「棲賢寺，寺之東北有五老峰，歷歷可數，中有師子峰，狀若刻削，雲物隱映
，尤所肖似。廬山之勝，此最為優者。」



<xa>居士</xa>
凡具四德乃稱居士：一、不求仕宦；二、寡慾蘊德；三、居財大富；四、守道自悟。又<bf>《菩
薩行經》</bf>云「有居財之士、居家之士、居法之士、居朝、居山之士，通名居士也。」



<xa>隈</xa>
烏灰切。倚也。



<xa>太湖</xa>
<bf>《吳地誌》</bf>云「太湖在吳縣西南四十里，週回三萬六千頃，一名『具區澤』。」



<xa>七百甲子</xa>
<pb n="198"/>
趙州從諗，俗壽一百二十歲。嘗有人問師年多少，師云：「一穿數珠數不足。」<bf>《鎮府塔記
》</bf>云「師得七百甲子歟？『七百甲子』乃泛舉一百二十之大數，實一百一十六歲餘八月，凡
四萬二十日也。」



<xa>連城璧</xa>
<bf>《史記》</bf>「趙國有卞氏璧，秦欲以十五城易之，趙遣躪相如進璧，秦昭王得璧而不割地，相
如詐云：『璧有瑕，取而指之。』因倚柱不還，曰：『請割地，齋戒五日方受璧。王若急臣
，臣則頭璧俱碎。』王懼碎璧，而不敢加害，璧竟歸趙。」



<xa>悲風流水</xa>
古二典名，陳纂<bf>《琴書》</bf>云仲尼作。



<xa>鳴咽</xa>
鳴，心有所惡，若吐也；咽，聲塞也。



<xa>希聲</xa>
見<bf>《雲門錄》</bf>上。



<xa>定乾坤句</xa>
雲門大師行腳時。有官人問：「還有定乾坤句麼？」門云：「蘇嚕囌嚕悉哩薩訶」
<pb n="199"/>



<xa>蘭舟</xa>
<bf>《選注》</bf>「蘭舟，桂橈，取香潔之異。」



<xa>八詠</xa>
唐沈約八詠「登樓望秋月，會圃臨春風。秋至愍衰草，寒來悲落桐。夕行聞夜鶴，晨征聽曉
鴻。解佩去朝市，披褐守山東。」



<xa>碧雲</xa>
「日暮碧雲合，佳人殊未來。」儒、釋先輩往往謂湯慧休詩也，雪竇多用此意，如送僧云“
碧雲流本是詩家」又<bf>《和頑書記》</bf>云「湯慧休辭豈易聞，暮風吹斷碧溪雲」是也，桉<bf>《文選
》</bf>乃「江淹擬慧休別怨詩」，實江淹作也。



<xa>選佛</xa>
丹霞然始讀書，方應舉長安，遇禪客問云：「奚為？」然曰：「選官。」客曰：「選官何如
選佛。」然因扣選佛之由，欣然感悟，後得法於石頭也。



<xa>難兄難弟</xa>
東漢陳元方子長文即陳群也，與季方子孝光各論其父功德，爭之不決，諮於太丘。太丘即陳
寔，元方、季方父也。太丘曰：「元方難為兄，季方難為弟。」又晉王瑉，字秀傑。少有才
<pb n="200"/>
藝，名同於兄王詢之，<bf>《右語》</bf>曰：「法護非不嘉，僧彌難為兄。」法護詢小，字僧彌。泯
小，字也。



<xa>芳菲</xa>
音妨妃，芳香草也。菲，草盛貌。



<xa>玄沙</xa>
玄沙，名師備，福州閩縣謝氏子。幼以漁釣為業。唐咸通初，俄有出塵之志，從芙蓉山靈訓
受業，三十落髮，得戒於道玄律師。布衲甚屢食午接氣，而終日宴坐。晚謁雪峰，峰喜其善
抖擻諸業，居以頭陀稱之。既得法於雪峰竟，不它適。晚居玄沙，四方學者而輻湊焉。嗣其
道者頗盛，如羅漢琛、安國球，皆師席之白眉也。然門弟子得其法而抱道嘉遁者，不可得而
詳。<bf>《僧傳》</bf>、<bf>《禪錄》</bf>豈能悉數？予嘗過抗之外沙，瞻禮還鄉和上真身，其石刻云：「師
諱道勤，閫越李氏子。從師落髮，二十受具，得正法眼藏於玄沙備，建隆初入吳越，抵錢塘
之普安，雖不開堂演唱，而參玄入室者常盈五百。興國丙子夏六月，師忽謂侍僧曰：『吾還
鄉矣。』僧莫之曉，因索筆書偈云『還鄉寂寂杳無蹤，不掛孤帆水陸通。踴得故關田地穩，
更無南北與西東。』後三日正坐而盡，壽六十，臘四十五，全身儼然。今留院之北隅，雖庭
宇頹圮，而瞻禮者踵武不絕，以師有還鄉偈盛傳於時，故不以名顯，遂號『還鄉和上』雲」



<xa>袈裟</xa>
梵雲袈裟，此言不正色。律云“一切上色衣不得畜，當作袈裟業。」疏曰「字本作迦沙，梁
葛洪撰<bf>《寧苑》</bf>下添衣，言道服也。」



<pb n="201"/>
<xa>刻夜燈</xa>
「竟陵王子良，嘗夜集諸學士，刻燭為詩四韻者，刻一寸，以此為率。共以為無難，遂擊銅
缽立，韻響滅則詩成，皆可觀覽。」見<bf>《南史》</bf>



<xa>蘆芽穿膝</xa>
<bf>《觀佛三昧海經》</bf>「爾時菩薩坐於樹下，入滅意三昧，三昧境界名寂諸根。諸天啼泣，淚下
如雨，勸請菩薩，當起飲食。作是請時，聲遍三千大千世界，菩薩不覺。有一天子名曰悅意
，見地生草，穿菩薩肉，上生至肘，告諸天曰：『奇哉男子，苦行乃爾，不食多時，喚聲不
聞，草生不覺。』」



<xa>為蓋</xa>
魏文帝詩「西北有浮雲，亭亭如車蓋。」



<xa>莎羅</xa>
此雲高遠。以其林木森聳，出於餘木之上。或翻「堅固」，誤矣。由「莎羅」與「娑囉」聲
相近也。若呼堅固，則轉舌言之；若呼高遠，則依平言之也。



<xa>頏</xa>
下浪切。



<pb n="202"/>
<xa>磷磷</xa>
力珍切。石在湍水間也。



<xa>湯慧休</xa>
湯，浴姓也。古沙門多以俗姓或師姓稱之。如竺道生、帛道猷、竺法汰等是也。自道安法師
始，稱釋氏。譯<bf>《十誦律》</bf>乃見其文「四河入海無復河名，四姓出家同一釋種。」慧休，字
茂遠。住長干寺，嗜酒好色，輕釋侶，慕俗意，秉筆造牘，文辭斐然，才鋒挺出，名譽頓上
。至宋世祖，孝武敕令還俗，授楊州文學從事，意氣既高，甚有慚慨。會出補句，容令不得
意而卒。見沈約朱書「顏延之每薄湯慧休，製作委巷中歌謠耳，方當誤後生事。」



<xa>紅葉</xa>
<bf>《志閑頌》</bf>云「僧家無事最幽閑，近對青松遠對山。詩句不曾題落葉，恐隨流水到人間。」
又鄭虔為廣文博士學書，病無紙，知慈恩寺有柿葉數屋，遂借僧房居止，取紅葉學書，歲久
殆遍。



<xa>今古情</xa>
當作合古情，見它本。



<xa>槁木</xa>
苦皓切。<bf>《莊子》</bf>「形固可使如槁木。」


<pb n="203"/>

<xa>膺門</xa>
東漢孔融，字文舉，魯國人，孔子二十世孫。年十歲隨父詣京師，時河南尹李膺以簡重自居
，不妄接士賓，敕外自非當世名人，及與通家，皆不得白。融欲觀其人，故造<bf>《膺門》</bf>，語
門者曰：「我是李君通家子弟。」門者言之，膺請融曰：「高明祖父嘗與僕有恩舊乎？」融
曰：「然。先君孔子與君先人李老君同德比義而相師友，則融與君累世通家。」眾坐莫不嘆
息。大中大夫陳煒，後至坐中，以告煒，煒曰：「夫人小而聦了大，未必奇。」融應聲曰：
「觀君所言，將不早慧乎？」膺大笑曰：「高明必為偉器。」



<xa>眹兆</xa>
上（直引切）。吉凶形，兆也。



<xa>鶴樹</xa>
<bf>《涅槃經》</bf>「爾時世尊娑羅林下寢臥寶床，於其中夜入第四禪，寂然無聲。於是時頃，便般
涅槃。入涅槃巳，其娑羅林東西二雙合為一樹，南北二雙合為一樹，垂覆寶床，蓋覆如來，
其樹即時慘然變白，猶如白鶴，枝葉、花果、皮幹悉皆爆烈墮落，漸漸枯悴，摧朽無餘。」



<xa>雙趺</xa>
見<bf>《雲門錄》</bf>上。



<xa>學步</xa>
<bf>《莊子·秋水壽陵》</bf>「餘子之學，行於邯鄲，未得國能，又失其故行矣，直匍匐而歸爾。」
<pb n="204"/>



<xa>大向</xa>
當作大饗。<bf>《周禮》</bf>「掌客主合諸[仁-二+(亡/大)]而饗，則具十二牢具，百物諸侯
為賓，大饗尚暇，修而巳矣。謂不享味也。暇，丁貫切。簽[月*车]也



<xa>香飯</xa>
<bf>《維摩詰經》</bf>云「爾時舍利弗心念：『日時欲至，此諸菩薩當於何食？』時維摩詰知其意而
語言：『佛說入解脫，仁者受行，豈雜欲食而聞法乎？若欲食者，且待須臾，當令汝得未曾
有食。』於是維摩詰不起於座，居眾會前，化作菩薩，而告之言：『汝往上方界分度如此二
恆河沙佛土，有國名眾香，佛號香積，到彼如我辭曰：「維摩詰稽首世尊足，願得世尊所食
之餘，當於娑婆世界施作佛事。」』於是香積如來以眾香缽，盛滿香飯，與化菩薩。時彼九
百萬菩薩但發聲言：『我欲詣娑婆世界。』佛言：『可往。』須臾之間，與化菩薩至維摩詰
捨，維摩詰即化作九百萬師子之座，諸菩薩皆坐其上。化菩薩以滿缽香飯與維摩詰，香飯普
薰毗耶離城三千大千世界，語舍利弗：『諸大聲聞仁者可食如來甘露美飯，大悲所薰，無以
限意食之使不消也。』有異聲聞念是飯少，化菩薩曰：『勿以聲聞小德小智稱量如來無量福
德，四海有竭，此飯無盡。使一切人食，端若須彌，乃至一切，猶不能盡。』於是缽飯悉飽
，眾會其諸食者，身安快樂。」



<xa>鶖鷺</xa>
梵雲舍利弗，此言鶖鷺子。以其母之眼如鶖鷺，因母得名，故云舍利子。智慧第一，辯捷無
變。



<pb n="205"/>
<xa>郁頭藍</xa>
<bf>《普耀經》</bf>云「世尊逾城出家，至檀特山，始於阿藍迦藍處，三年學不用處定，知非便捨。
復至郁頭藍處，三年學非想非非想定，知非亦捨。」<bf>《普集經》</bf>云「菩薩於二月八日菩提樹
，下舉頭見明星，悟道成佛。欲先往報恩，有神人報雲阿藍迦巳死七日，郁頭藍巳死三目（
目疑日），乃往鹿野苑度五俱輪。」



<xa>昳</xa>
徒結切。日[日/吴-口]也。



<xa>晡</xa>
奔謨切。日加申時也。



<xa>頂罩燒鍾</xa>
眾中或舉戴火鍱腹外道緣意甚不類。嘗見蜀僧云：「此蜀語也，川人或譏人之無知，則云‘
燒鍾蓋卻你頭』。」往往喚作孟夏漸熱，蓋雪竇川人也。



<xa>雨花</xa>
王遇切。從上而下曰「雨」。




<pb n="206"/>

<xa>黃金宅</xa>
黃金宅，僧伽藍之總稱也。<bf>《賢愚經》</bf>云「須達長者欲買園造精舍，祇陀太子言：『若能以
黃金布地令間無空者，便當相與。』須達言：『諸（諸疑諾）。』謹隨其價，太子言：『我
戲語爾。』須達言：『太子不應妄語。』便使人像負金出，八十頃中須臾欲滿，殘餘少地。
須達思惟：『何藏金足不多不少，當取滿之。』祇陀問言：『嫌貴置之。』答言：『不也。
自念金藏何者可足，當得補滿。』祇陀念言：『佛必大德，乃使斯人輕寶乃爾。教齊且止，
勿更出金，園地屬卿，樹木屬我。我自上佛，共立精舍。』」



<xa>鬧市</xa>
夾山和上垂語云：「鬧市里識取天子，百草頭上薦取老僧。」



<xa>拶</xa>
姊末切。逼也。



<xa>憍屍迦</xa>
六欲天主帝釋也。<bf>《大智度論》</bf>云「昔摩伽陀國中有婆羅門，名摩伽，姓憍屍迦。有福德大
智慧，知友三十三人共修福德，命終皆生須彌山頂第二天上，摩伽婆羅門為天主，三十二人
為輔臣。」



<xa>俱胝老</xa>
婺州金華山俱胝和上，始以庵居，以尼實際激厲其志，方有慕大之心，俄然天龍至庵，因具
<pb n="207"/>
陳實際到庵之緣扣之，天龍豎一指示之，師即顯悟。將示寂之秋，謂眾曰：「吾得天龍一指
頭禪，一生用不盡。」言訖奄化，天龍嗣大梅常，即馬祖之的孫。



<xa>糲竭節</xa>
梵雲糲竭節，此言杖。智門祚和上<bf>《綱宗歌》</bf>云「糲竭節拽路布，靈利衲僧通一路。師子不
捉麒麟兒，猛獸那堪床下顧？」糲，或作剌（郎達切）。



<xa>露冕</xa>
東漢郭賀，字喬卿，雒陽人。拜荊州剌史，引見賞賜，恩寵隆異。及到官有殊政，百姓便之
歌曰「厥德仁明郭喬卿，忠正朝廷上下平。」顯宗巡狩到南陽時，見嗟嘆，賜以三公之服，
黼黻冕旒，敕行部去[巾*詹]惟，使百姓見其容服，以彰有德。每所經過，吏人指以相示
，莫不榮之。



<xa>蒼蒼</xa>
蒼蒼青青，天之色；穹穹窿窿，天之形。蓋以天地之大德，以比無私之政治也。



<xa>倚毗</xa>
猶毗倚也。



<xa>生祠</xa>
<pb n="208"/>
古人有德，政惠及生，民往有遺，愛去思為立生祠，繪塑形像，以四時饗之。東漢王堂，字
敬伯，廣漢郪人也。永初中西羌寇巴郡，為民患，詔書遣中郎將尹就攻討，連年不克，三府
舉堂治劇，拜郡守。堂馳兵赴賊，斬虜千餘級，巴庸清淨，吏民生為立祠。庸，即上庸縣也
。郪，千私切。



<xa>蒱團</xa>
當從浦，作蒲，水草可以作席。蒱摴，蒲，戲也，非義。



<xa>猿猻</xa>
下奴刀切，猴也。



<xa>綸言</xa>
<bf>《禮記·緇衣》</bf>「子曰：『王言如絲，其出如綸，王言如綸，其出如綍，故大人不倡。」游
言游猶，浮也，不可用之言也。綍音弗。



<xa>紫袍</xa>
<bf>《僧史》</bf>「古之所貴，名與器焉。賜人章服，極則朱紫。緣皇黃綬乃為降次，故曰『加紫綬
必得金章』。今僧但受其紫而不金，方袍非綬也。尋諸史，僧衣赤黃黑青等色，不聞朱紫。
按唐書，則天朝有僧法朗等，重譯<bf>《大雲經》</bf>，陳符命言『則天是彌勒下生，為閻浮提主。
唐氏含微，故由之革命。』稱周法朗、薛懷義九人，並封縣公，賜物有差，皆賜紫迦沙、銀
龜袋，賜紫自此始也。又玄宗時。友愛頗至。以寧王疾。遣中使尚藥馳驚旁午。唯僧崇憲醫
效。帝悅。賜緋魚袋。又代宗永泰年中，章敬寺僧崇慧與道士角術告勝，中官鞏庭玉宜賜紫
<pb n="209"/>
衣一副，除魚袋也。今大宋降誕節賜其，或內道場僧巳著紫，又賜紫羅衣，三事謂之「重紫
」。



<xa>都護</xa>
西漢鄭吉，會稽人也。以卒伍從軍，數出西域，繇是為郎。吉初破車師國，又降日，逐王歸
漢，威震西域，遂並護車師以西北道，故號「都護」。都護之置，自吉始焉。顏師古曰「並
護南北二道，故謂之都護。」都，猶大也。功也。



<xa>百越</xa>
<bf>《越圖經》</bf>「百越，越之別名。百，以種類不一之稱，亦名越絕，猶破吳之惡。」越，惡絕
也。或謂「靈越」，言山海靈異所出。



<xa>信旗</xa>
崔豹<bf>《古今注》</bf>「信幡，古徽號也。幡，亦旗屬。以題表官號，以為符信，故為信幡。若乘
輿則畫白虎，取其義而有威信之德也。魏有東青龍、南朱雀、西白虎、北玄武，畿內黃龍，
亦信也。今晉朝唯白虎示信，用鳥取其飛騰輕疾也。一曰鴻雁，燕乙有去來之信是也。」



<xa>白蘋汀</xa>
古詩「柳惲江洲采白蘋」，惲嘗作吳興太守，為政清淨，人吏懷之。



<pb n="210"/>
<xa>三寶</xa>
<bf>《實性論》</bf>云「佛法僧何以名三寶？曰具六義故：一、希有如珍寶等；二、離垢不染；三、
勢力除貪去毒；四、莊嚴；五、最勝；六、不改變。」○<bf>《報恩經》</bf>云「無師大智及無學法
名佛寶，盡諦無為名法寶，聲聞無學功德智慧名僧寶。○同相三寶者：一、佛體上有覺照義
，名為佛寶，軌則義邊名為法寶，違諍過盡是名僧寶。即以無漏界功德為體；二、法上有覺
性即是佛寶，軌持即是法寶，法體無遺即是僧寶；三、僧上觀智為覺佛寶，軌則為法寶，在
眾無違眾生故名僧寶。○同體三寶者：真如有覺性名佛寶，真如有軌持義名法寶，真如有和
合義名僧寶。○別體三寶者，此有二宗：一大、乘說三身如來是佛寶，空教是法寶，三賢十
聖是僧寶；二、小乘說丈六金身是佛寶，四諦十二因緣生空教法是法寶，四果圓（圓疑緣）
覺是僧寶。○住持三寶者：范金雕木、繪塑形像是佛寶，三藏文句是法寶，剃髮染衣同一理
事是僧寶。」○<bf>《大方便報恩經》</bf>「優波離問佛：『若以法為師者，於三寶中何不以法為初
？』佛言：『法雖是佛師，而法非佛不弘，所謂道由人弘，故以佛在初。』」



<xa>或處</xa>
音杵，止也。



<xa>投報</xa>
詩「投我以木瓜，報之以瓊玖。」



<xa>襲</xa>
以入切。及也。



<pb n="211"/>
<xa>泠泠</xa>
郎丁切。清泠。



<xa>賡唱</xa>
上音庚，續也。書乃賡載歌曰…



<xa>蝕木</xa>
垂力切，侵虧也。



<xa>俄屬</xa>
音燭，連也。



<xa>荒斐</xa>
下（敷尾切），文章貌。



<xa>甘蔗</xa>
世尊別姓，有五：一、瞿曇氏；二、甘蔗氏；三、日種氏；四、捨夷氏；五、釋迦氏。此五
氏中趣舉一姓，即是言吾佛也。


<pb n="212"/>

<xa>蓮捧足</xa>
<bf>《大論》</bf>云「佛足行時，去地四指，蓮花捧足，而現印輻文。在空者人疑難親，附在地者與
常人同傷物命及污其足，故去地四指。」



<xa>玉毫</xa>
如來額廣平，正相中有三相：一者，所謂白毛相。佛初生時，王與夫人將太子詣阿私陀僊，
令相太子。僊人初見太子眉間白毛旋，生於白毫，邊有諸輪郭隨白毛旋。相師見毛長大，即
取其尺度量長短，足滿五尺，如琉璃筒。又云眉間白毫相光流出眾光，作百寶色。



<xa>挨星</xa>
乙諧切，推也。挨星謂月也，即面如淨滿月。<bf>《貫休過竇道者詩》</bf>云「經秦歷魏松千尺，浴
海挨星月一輪。」又<bf>《般泥洹經》</bf>云「佛如明月，弟子如明星與月相隨時。佛好如是。」



<xa>螺髮</xa>
佛言：「昔我在宮，乳母為我沐頭時，大愛道來至我所：『悉達生時多諸奇特，有人若問我
：「汝子之發為長几許？我云何答？」今當量發，知其尺度。』即敕我伸發，母以尺量，長
一丈二尺五寸，放已右旋，還成螺文。至我納妃沐頭，母復量發，正長一丈三尺五寸。我出
家時，天人捧去，亦長一丈三尺五寸。至於成道，以發示父王，即以手伸其發，後尼拘樓陀
精舍，至父王宮，如紺琉璃，繞城七匝。大眾皆見，若千色光，不可具說。斂發，卷光宛轉
，還住佛頂，即成螺文。」○梁中大通五年，詔遣沙門釋寶雲往扶南國，迎佛發，正長一丈
二尺。又中大通三年八月，武帝改造阿育王寺塔，出塔下舍利及佛爪髮。發青紺色，眾僧以
手伸之，亦長一丈二尺，放之則旋屈如螺形。見<bf>《南史》</bf>。<bf>《古今注》</bf>云「以螺有文章，所
以人髻婉轉，盤綰似螺。今佛順俗故爾。」
<pb n="213"/>



<xa>月眉</xa>
佛眉如初月，相修致，紺色可觀。已上三緣，並見<bf>《觀佛三昧經》</bf>。致（直利切），密也。



<xa>瓔珞花發</xa>
<bf>《西域記》</bf>云「國中人物首冠華鬘，身佩瓔珞。梵雲俱蘇摩，此雲花。梵雲摩羅，此雲鬘。
西域結鬘師多用蘇摩那花行列結之，以為長貫，無問男女貴賤，皆以莊嚴。或首或身，以為
飾好。在頭曰瓔，在身曰珞。鬘音蠻。」



<xa>胸字</xa>
<bf>《觀佛三昧經》</bf>云「是時世尊被僧竭支示胸德字，令諸比丘讀誦德字已，知佛功德智慧莊嚴
，於卍字印中說佛八萬四千功德。比丘見讚歎佛言：『世尊甚奇特，但於胸字說無量義，何
況佛心所有功德。』」



<xa>頂珠</xa>
佛頂珠即世尊頂。圓如珠，常放光明，非今繪塑者別加首飾。如第二十九鳥瑟膩沙相謂「佛
頂發骨肉合成，量如覆拳，青圓殊妙。」又<bf>《僧伽羅剎經》</bf>云「佛世尊頂與發常放光明。世
尊有如是微妙之首，牢堅無缺漏，猶如圓蓋，觀肉髻相無比，無有飛見其頂者，微妙之發，
善生在頂，各各細耎，無有參差。螺文右旋，煒煒光生，其光照徹，無有比等。」又論云“
佛頂肉髻螺文，發常如人剃髮後七日形。」


<pb n="214"/>

<xa>由旬</xa>
此雲合也，應也。計度量合應如此，乃驛邏之類五百里為一俱盧舍，八俱盧舍為一由旬，此
當三十里也。梵語或俞旬，或云由延，或云隃繕那，皆一也。



<xa>後得智</xa>
梁<bf>《攝大乘論》</bf>云「從真如流出正體智，正體智流出後得智，後得智流出大悲心，大悲心流
出十二部經，名為勝流法界。通達勝流法界得無邊法音果。」



<xa>貫花</xa>
<bf>《雜心論》</bf>「解經具五義：一謂湧泉；二謂貫花；三謂顯示；四謂繩墨；五謂結鬘。又梵語
蘇怛羅，此雲線，取貫穿攝持之義。」



<xa>標月</xa>
圓覺修多羅教如標月指，若復見月，了知所標畢竟非月。



<xa>過量劫</xa>
梵雲劫波，此言時分。又云日月歲數謂之時，成、住、壞、空謂之劫。過量，謂過等數之量
。



<pb n="215"/>
<xa>剎那心</xa>
<bf>《新婆沙論》</bf>云「彼剎那量云何可知？有作是言『依施設論說，如中年女絹繢毳時，抖擻細
毛，不長不短，齊此說為怛剎那量。彼不欲說毛縷短長，但說毳毛從指間出，隨指出量，是
怛剎那間。』問：『剎那何緣乃引施設怛剎那量？』答：『此中舉粗以顯於細，以細難知不
可顯故，謂百二十剎那成一怛剎那。』」又<bf>《俱舍》</bf>云「有力丈夫，一彈指頃，有六十三剎
那。」



<xa>四衛</xa>
<bf>《爾雅》</bf>「一達謂之道路；二達謂之岐旁；三達謂之劇旁；四達謂之衢；五達謂之康；六達
謂之莊；七達謂之劇驂；八達謂之達。」



<xa>五欲</xa>
謂色、聲、香、味、觸。<bf>《大論》</bf>云「世間中五欲，無不愛樂。於五欲中觸為第一，能系人
心，如人墮在深泥，難可救濟。若受餘欲，猶不失智慧，淫慾會時，身心荒迷，無所省覺，
深著自沒。是故出家法中婬戒在初。」



<xa>綻</xa>
直筧以，以疑切。<bf>《說文》</bf>云「衣綻解也。」



<xa>蕖</xa>
強魚切，芙蕖。

<pb n="216"/>


<xa>斥</xa>
昌石切，逐也。



<xa>眾魔</xa>
梵雲魔波旬，此言殺者。又云奪命，能斷慧命故。<bf>《智論》</bf>「問云：『何者是魔？』答曰：
『魔名自在天主。雖以福德因緣生彼，而懷諸邪見。』『以欲界眾生是己人民，雖復死生展
轉，不離我界。若復上生色、無色界，還來屬我。若有得外道五通，亦未出我界，皆不以為
憂若。佛及菩薩出世者，化度我民，拔生死根，入無餘涅槃，永不復還，空我境界，是故起
恨仇疾。』」



<xa>安車</xa>
<bf>《法花》</bf>云「『此捨已為大火所燒，我今諸子，若不出，時必為所焚，我今當設方便令諸子
等得免此害。』父知諸子先心各有所好，種種珍玩奇異之物，情必樂著，而告之言：『汝等
所可玩好希有難得，汝若不取，後必憂悔。如此種種羊車、鹿車、牛車，今在門外，可以遊
戲，汝等於此火宅，宜速出來。』」



<xa>義天</xa>
<bf>《涅槃雲》</bf>:「以何義故，十住菩薩名為義天？以能善解諸法義故。云何為義？見一切法是
空義故。」
 


<pb n="217"/>
<xa>熒熒</xa>
　戶扄切，光明也。



<xa>拯</xa>
蒸，字上聲，呼舉也。



<xa>躊躇</xa>
音細（細疑杻）除，猶豫不前也。



<xa>半偈</xa>
見<bf>《雲門錄·下》</bf>。



<xa>敩</xa>
音效，當作效像也。敩，教也，非義。



<xa>全身</xa>
<bf>《本行經》</bf>云：「我於過去千轉輪王，王千四天下，臨欲終時，千聖王各以國土付其太子，
於雪山中各立草庵，求無上道。時有一大夜叉，身長四千里，左手持劍，右手持叉，住聖王
前，高聲唱言：『唯王矜慜，施少飲食。』時千聖王言：『我等誓願，一切施與。』各授以
僊果，夜叉怒棄置地：『我今饑急，唯須心血，何用果為？』王告夜叉：『一切難捨，無過
<pb n="218"/>
己身。』時有一婆羅門名牢度[跳-兆+(乏-之+友)]提言：『唯願大聖為我說法，我
今不惜心之與血。』時大夜叉即為說偈「欲求無為道，不惜身心分，割截受眾苦，能忍猶如
地，亦不見受者，求法心不悔，一切無吝惜，猶如救頭然。』聞是偈已，即持利刀刺胸出心
，授與夜叉。有五夜叉從四方來，爭取分裂，食已大叫，告千聖王：『如此施者，乃可成佛
。』時千聖王驚怖退沒，不欲菩提，生變悔心，各還本國。」



<xa>激問</xa>
古曆切，發也。



<xa>賾幽</xa>
士革功，探賾也。



<xa>花雨</xa>
梁<bf>《僧傳》</bf>「釋法雲，姓周氏，陽羨人。晉平西將軍處之七世也。初產在草，見雲氣滿室，
因以名之，七歲出家，更名法雲。大監中極受隆遇，初雲年在息慈，雅尚經術，於妙法華研
精累思，品酌義理，始未昭覽，乃往幽岩，獨講聖典，豎石為人，松葉為拂，自唱自導，兼
通難解，所以垂名梁代。嘗一日講散，感天花狀如飛雪，滿空而下，延於堂內，升空不墜，
訖講方去。」



<xa>虎馴</xa>
四祖至牛頭峰見懶融，融引祖入後庵，唯見虎狼之類，祖乃舉兩手作怕勢，融曰：「猶有者
個在。」祖曰：「適來見甚麼？」融無語，祖於融坐石上書一佛字，融觀之悚然。祖曰：「
<pb n="219"/>
猶有者個在。」融不之曉。



<xa>稽詮</xa>
上（古兮切），留止也。



<xa>冢宿</xa>
<bf>《十住論》</bf>云「頭陀行常住於塚間死人處，其有十利：一、常得無常想；二、得死想；三、
得不淨想；四、一切世間不可樂想；五、當得遠離一切所愛人；六、常得悲心；七、遠離戲
調心；八、心常厭離；九、勤行精進；十、能除怖畏。」



<xa>練若</xa>
亦云蘭若，又云阿蘭拏。此雲空寂，亦云閑寂。閑，亦無諍之義也。



<xa>誼猾</xa>
戶八切，狡猾也。



<xa>方外</xa>
<bf>《莊子·大宗師》</bf>「孔子曰：『彼遊方之外者也，而丘遊方之內者也。」方，謂區域也。


<pb n="220"/>

<xa>三際</xa>
過去、未來、見在。



<xa>四禪</xa>
初禪三天：梵眾、梵輔、大梵；二禪三天：少光、無量光、光音；三禪三天：少淨、無量淨
、遍淨；四禪九天：福生、福愛、廣果、無想、無煩、無熱、善現、善見、色究竟。其一十
八梵，禪梵皆以清淨為義。



<xa>逝水</xa>
<bf>《論語》</bf>「子在川上曰『逝者如斯夫！不捨晝夜。』」



<xa>苾芻</xa>
西國草名。含五義，不翻。一、體性柔軟，喻出家能折伏身語粗獷；二、引蔓旁布，喻傳法
度生延連不絕；三、馨香遠聞，喻出家戒德芬馥，為眾所聞；四、療疾病，喻出家能斷煩惱
毒害；五、常不背日光，喻出家人常見光明。苾（毗必切），芻（測虞切）。



<xa>馥</xa>
房祿切，芬馥也。



<pb n="221"/>
<xa>僧祇</xa>
梵雲僧祇，此言無量。謂世尊經二（二疑三）僧祇修行，自十信初發心至世第一，名初僧祇
；從見道至第七地末名第二僧祇；從第八地至解脫道名第三僧祇。此三祇外方得成佛。



<xa>玳瑁盂</xa>
玳瑁孟，經律所不載。玳音代，瑁（莫代切）。<bf>《西漢注》</bf>「張揖云：『形如觜蠵，甲有文
。』又<bf>《異物誌》</bf>云『玳瑁如龜，生南海，大者如籧篨，背上有鱗，鱗大如扇，有文章。將
作器，則煮其鱗如柔皮。』佛制除瓦鐵，餘不許畜。頌家恐欲偶對耳，今按南山缽器，聽制
因緣一二。於下<bf>《中阿含》</bf>云「缽者應器」律云“量腹而食，度身而衣，趣足而已。」律文
大要有二，泥及鐵也，<bf>《五分》</bf>「有用白銅缽者，佛言：『此外道法，畜者得罪。』佛自作
缽坯以為後式。」<bf>《十誦》</bf>「畜金、銀、琉璃、鐵、木、石等缽，非法得罪。」<bf>《四分》</bf>亦
爾，<bf>《三分》</bf>「畜木缽，偷蘭僧祇云是外道標故。又受垢膩，今世中有夾紵缽、棍缽、漆缽
、瓷缽，並是非法義，須毀之。」又宣公問天人持缽緣，答曰：「如來成道已至第三十八年
，於只桓精舍令文殊鳴鐘，召集十萬天龍，及比丘眾諸大菩薩普告示云：『我初逾城至瓶沙
國，入山修道，天魔迷道，山神示我，即語我言：「我曾於往古迦葉佛般涅槃時，留一故瓦
缽，屬我護持，待如來下生，令我付世尊。世尊成道，先須受我此缽，次及四天王缽。』我
語山神：『若得成佛，當如汝言，此所謂孟傳，古佛先也。』」觜，即私切；蠵，弋規切；
籧，距於切；篨，直於切；籧篨，竹蓆也，江東呼[/废]也；棍，音混，束木也。



<xa>虛生白</xa>
<bf>《莊子》</bf>「瞻彼闋者，虛室生白。」<bf>《說者》</bf>曰「瞻，觀照也。彼前境也。闋，空也。夫觀
察萬有悉皆空，宗故能虛其心，室乃照真源，而智慧明白，隨用而生白道也。闋，苦穴切。
」



<pb n="222"/>
<xa>羽翮</xa>
下，革切羽。六翼。



<xa>清羸</xa>
力為切，疲也。



<xa>日角</xa>
朱建平<bf>《相書》</bf>云「[谷*页]有龍犀入發，左角日，右角月，皆極實也。上可以王天下。
」



<xa>摛藻</xa>
上丑知切；下子皓切。擒，布也；藻，文辭。



<xa>玉堂</xa>
翰林院也。在禁中，乃人主燕居之所。承明金鑾殿皆在其間，應供奉之人，學士已下工伎、
群官、司隸籍其間者，皆稱「翰林」。



<xa>彪炳</xa>
或問君子：「言則成文，動則成德，何以也？」「以其弸中而彪外也。」彪，必幽切；弸，
蒲萌切。滿也。
<pb n="223"/>



<xa>八元</xa>
高辛氏才子八人，忠肅恭懿，宣慈惠和，天下之人謂之「八元」曰：伯奮；仲堪；叔獻；季
仲；伯虎；仲熊；叔豹；季狸。見<bf>《左氏春秋傳》</bf>。



<xa>列旆</xa>
蒲蓋切，旗也。



<xa>天籟</xa>
落蓋切。風吹萬物有聲也。



<xa>中台</xa>
<bf>《黃帝泰階六符經》</bf>云「太階者，天之三階也，亦云三台。上階為天子；中階為諸侯、公卿
、大夫；下階為土庶人。」又晉<bf>《陽秋》</bf>云「張華將死，中台星遂圻。太元中後還合正，蓋
太傅謝安為相所致也。」



<xa>烏道</xa>
猶虛空也。洞山<bf>《玄中銘》</bf>「舉足下足，烏道無殊。坐臥經行，莫非玄路。」


<pb n="224"/>

<xa>伊途</xa>
當作伊餘，猶是我也。



<xa>太白</xa>
四明之天童峰名。



<xa>扃</xa>
古營切。戶外之門關也。



<xa>商頌</xa>
毛詩<bf>《商頌》</bf>以中宗有桑谷之異，懼而修德，其道後興，故有此詩。又<bf>《莊子》</bf>「曾子居衛
縕枹無表顏色噲手足肼胝，三日不舉火，十年不製衣，正冠而纓絕，捉衿而肘見，納屨而腫
，決曳縱而歌<bf>《商頌》</bf>，聲滿天地，若出金石。」



<xa>郢歌</xa>
見<bf>《祖英·上》</bf>「陽春日（日疑白）雪」



<xa>抒辭</xa>
當從木作杼，文呂切。機之持緯者。
<pb n="225"/>



<xa>和頌</xa>
即和天童新和上見訪之什新，後住金山，有<bf>《朝陽集》</bf>二十卷、有<bf>《訪酬雪竇》</bf>並<bf>《會宿》</bf>
二詩頗佳，輒錄於後，貴知當日之勝集。○<bf>《訪雪竇禪師》</bf>「我本人外人，來尋人外境。衣
飄飋飋風，步上蒼蒼嶺。世路望已遠，幽懷轉澄凝。殿閣出雲嵐，杉松接清迥。此中有知識
，吾門日藩屏。道將諸祖齊，身與虛空靜。見我服忽青，連袂若形影。石磴對山花，砂甌滿
春茗。論禪道已同，經宵目不瞑。攜手出長林，月在諸峰頂。」○依韻酬雪竇島字十韻「昔
聞太白峰，海際如僊島。松門多紫煙，澗壑生瑤草。何期一日來，歸舟千里道。放意逐雲泉
，築室理衰槁。勝游既在茲，幽人亦探討。古者三擇鄰，良恐不自保。命駕登雪山，鳴足雪
山老。欽聞一夜話，軒豁十年抱。賦性已昏默，通辭慚美好。敢謂報瓊琚，璨璨垂高藻。」
○<bf>《山中會宿雪竇禪師》</bf>「蒲團斜倚枯木床，瓦爐煙冷柏子香。或言或默坐長夜，秋山月上
芙蓉堂。」



<xa>珍瓏</xa>
當作「玲瓏」。



<xa>冽泉</xa>
當從水作例（例疑洌），音列易[千*千]。洌，寒泉。



<xa>凝</xa>
乃挺切，叶韻

<pb n="226"/>


<xa>浮根</xa>
<bf>《楞嚴》</bf>「我今觀此浮根四塵，只在我面。」



<xa>九包</xa>
<bf>《瑞應圖》</bf>云「鳳有九包：一曰歸命；二曰心合度，謂天度也；三曰耳聽達；四曰舌屈伸；
五曰彩色光；六曰冠短州；當朱色也；七曰銳鉤；八日音激揚；九曰腹戶。」



<xa>十影</xa>
見祖英上十影神駒



<xa>爭衡</xa>
相與提衡也。又衡，平也，言二人齊也。東漢<bf>《陳蕃傳》</bf>曰「蕃能樹立風聲，抗論惛俗，而
驅馳險厄之中，與刑人腐夫同朝爭衡。」



<xa>斗茗</xa>
茶晚取者曰「茗」。



<xa>磊</xa>
<pb n="227"/>
郾猥切，眾石貌。



<xa>昏暝</xa>
天童詩云「經宵目不暝」。雪竇知照世非昏暝，然誤押暝為暝，暝音茗，目不明也。暝，莫
定切，從也。故字從日。



<xa>佇</xa>
直呂切，立也。



<xa>武陵</xa>
合鼎州之邑名。



<xa>元化</xa>
猶造化也。



<xa>秘邃</xa>
雖遂切，深也。



<pb n="228"/>
<xa>善卷</xa>
善，或作單。武陵德山有善卷壇。



<xa>桃花</xa>
陶潛<bf>《桃花源記》</bf>「晉太無中，武陵人捕魚，緣溪行忘路。忽逢桃花林，夾數百步，無雜樹
木。漁人甚異之，復前行，欲窮其林。林盡水源，便得一山，山有小口，彷彿若有光。便捨
舟，從口入。初極狹，行數十步，豁然開朗，屋舍儼然，男女衣著悉如外人，見漁人乃大驚
，問所從來，具答之，便要還家，為設酒，殺雞作食。村中聞有此人，咸來問訊，自云避秦
時亂，來此絕境，不復出焉。漁人停數日，辭去，既出得其船，便扶向路，處處記之，及郡
下詣太守，說如此。即遣人隨其往尋向所志，遂迷不復得路。」



<xa>麟趾</xa>
昔鼎之梁山，嘗有騶虞出。騶虞，仁獸也，太平則出。今言麟趾，蓋近似而用之耳。



<xa>吾祖</xa>
即宣鑒禪師。武陵太守薜延望請居德山古德禪院。雪竇乃雲門之直派，故云「吾祖」。



<xa>消息</xa>
消，盡也；息，生也。謂可加即加，可減即減。



<pb n="229"/>
<xa>舜讓</xa>
見<bf>《祖英》</bf>上單卷。



<xa>誕</xa>
徒旱切，育也。



<xa>海甸</xa>
堂練切，郊也。<bf>《周禮》</bf>「九夫為井，四井為邑，四邑為丘，四丘為甸，四甸為縣。」



<xa>摶風</xa>
<bf>《莊子》</bf>「北冥有魚，其名曰鯤。鯤之大不知其幾千里，化而為鳥，其名曰鵬。鵬之背不知
其幾千里，怒而飛，其翼若垂天之雲，是鳥也。海運則將徙於南冥，南冥者天池也。水激三
千里，搏扶搖而上者，九萬里，去以六月息也，搏鬥也。」扶搖，旋風也。



<xa>俱字</xa>
雲門垂代云：「會佛法如恆河沙，百草頭上道將一句來。」自代云：「俱。」



<xa>輥毬</xa>
見<bf>《雲門室錄》</bf>。

<pb n="230"/>


<xa>藍一色</xa>
<bf>《荀子》</bf>「青，出於藍，而青於藍；冰，水為之，而寒於水。」



<xa>辰錦珠</xa>
洞山初頌云「辰錦硃砂未為赤。」今云“敢言赤」反初意也。辰、錦，二州名，丹砂所出之
地。錦州今源州麻源縣是矣。



<xa>紫羅帳</xa>
興化示眾云“我聞前廊也喝，後廊也喝，直饒喝得興化上三十三天，撲下無一點氣，待我穌
省後，向你道未在何故興化未曾向紫羅帳裡撒真珠與人在。」



<xa>玄沙猛虎</xa>
玄沙備與天龍入山見虎，龍云：「前面是虎。」沙云：「是汝雪竇拈雲要與人天為師，前面
端的是虎。」



<xa>溫故</xa>
<bf>《論語》</bf>「溫故而知新，可以為師矣。」溫，尋也。尋以持之也。



<pb n="231"/>
<xa>顰呻</xa>
上毗真切；下失人切。敵翻自在無畏。



<xa>御</xa>
音語，當也。



<xa>瞞頇</xa>
上毋宮切；下河干切。大面貌。



<xa>從事</xa>
牆從切，幕官。



<xa>隍城</xa>
上湖光切，城地也。有水曰池，無水曰隍。



<xa>芍葯</xa>
崔豹<bf>《古今注》</bf>云「芍葯有二種：有草芍葯，有木芍葯。木者花大而色深，俗謂牡丹，非也
。牛亨問曰：『將離相別，贈以芍葯，何也？』答曰：『芍葯一名何離，故招贈。猶相招贈
以文無，文無，一名當歸也。』」

<pb n="232"/>


<xa>折柳</xa>
古樂府有折楊柳乃行役，別離之意，故送別多用此事，非直謂折柳也。吳兢<bf>《樂府題解》</bf>序
云“樂府之興肇於漢魏，歷代文士篇詠實繁，或不取本章便斷題取義，贈夫利涉則迷，公無
渡河，慶彼再誕，乃引烏生八九子賦雉斑者，但美繡頸錦，臆歌白馬者序，馳驟亂踏，類皆
若茲，不可勝載，遽相祖襲，積用為常。欲令後生，何以取正？」



<xa>未央</xa>
猶未半也。



<xa>蘿龕</xa>
苦含切。龕，塔也。



<xa>搘</xa>
章移切，拄也。



<xa>冠</xa>
古玩切，首冠也。



<pb n="233"/>
<xa>羸</xa>
當作羸（羸疑贏），餘輕切。有餘賈利也。羸（力為切），疲極也，非義。



<xa>滔空</xa>
當作[氵*函]空，音咸同也。



<xa>濺</xa>
作甸切。<bf>《說文》</bf>云「激水散也。」



<xa>與誰看</xa>
當作「與人看」。



<xa>漣漪</xa>
上力延切，下於離切，風動水紋貌。



<xa>賁</xa>
彼義切，飾也。



<pb n="234"/>
<xa>愈風</xa>
魏陳琳，字孔章，太祖曹操令作徼書，草成乃呈，太祖讀曰：「愈我頭風。」○檄，刑狄切
。二尺書也。從才敫，聲檄，宜布明白其事，字從木者，古未有紙，書文字於木，又插鳥羽
於上以示速。又檄書者，罪責當伐者也。又陳彼之惡，說此之德，曉慰書也。敫音擊。



<xa>舶</xa>
傍陌切，海中大船也。



<xa>惠持</xa>
當作慧持。雁門僧，即廬山遠之弟也。



<xa>國器</xa>
昔唐相始興公張九齡方為童，其家人攜拜六祖，祖撫其頂曰：「此奇童也，必為國器。」國
器者，言其器用重大，可施於國政也。



<xa>龍頭</xa>
<bf>《魏誌》</bf>「華歆、邴原、管寧俱遊學，三人相善，故時人號『三人』。為二（二疑一）龍謂
歆，為龍尾；原為龍腹；寧為龍頭。故今為魁者號『龍頭』。歆，虛金切。」



<xa>氣毬頌</xa>
<pb n="235"/>
仰山頌云「四大假合是虛妄，肚裡元來無實相。出門不見須菩提，不覺騰身空裡颺」法眼云
“四大假合是虛妄，從此與君談實相。出門不見一纖毫，滿目白雲與青幛。」



<xa>儱侗</xa>
上方董切；下它孔切。未成器也；又直也；一曰長大也。



<xa>雪老入嶺</xa>
雪峰嘗有頌云「光陰倏忽暫須臾，浮世那能得久居。出嶺始年三十二，如今早是四旬餘。它
非不用頻頻舉，已過當須旋旋除。為報滿朝朱紫道，閻羅不怕佩金魚。」



<xa>渺茫</xa>
上彌沼切。渺茫，水遠貌。



<xa>子規深夜啼</xa>
沙門靈一宿越州雲門詩云「幽人自愛山中宿，況近葛洪丹井西，門前有個長松樹，半夜子規
來上」



<xa>齊物</xa>
<bf>《莊子·齊物篇》</bf>「大意均，彼我平，是非明，自然也。」郭象云“夫自是而非彼，美已而
惡人，物莫不皆然，然故是非雖異，而彼我均也。」
<pb n="236"/>



<xa>秋水</xa>
「君子之交淡若水，小人之交甘如醴。君子淡以親，小人甘以絕，彼無故以合者，則無故以
離也。」見<bf>《莊子》</bf>。



<xa>沖雲</xa>
音蟲。沖雲，謂天也。



<xa>茸茸</xa>
如容切，草生貌。



<xa>滔霜</xa>
當作[氵*函]霜。



<xa>相治</xa>
音持，攻理也。



<xa>學海波瀾</xa>
<pb n="237"/>
<bf>《崔玨哭李商隱》</bf>「丞紀星郎字義山，謫歸幽壤抱長嘆。辭林枝葉三春盡，學海波闌一夜幹
。風雨易吹燈燭滅，姓名長在齒牙寒。應游物外攀琪樹，便著霓裳上玉壇。」



<xa>賦沖雲鷂</xa>
當雲賦沖雲鷂。送豐、進二上人，雄飛星流，蓋相對二意。



<xa>喇</xa>
力葛切。喝喇，言急也。



<xa>風幡競辨</xa>
老盧自傳衣之後至儀鳳初，屆南海，遇印宗法師於法性寺講涅槃，盧寓止廊廡間，暮夜風颺
剎幡，聞二僧對論，一雲風動，一雲幡動，往覆酬對，曾未契理。盧曰：「可容俗士預高論
否？」曰：「願聞子說。」曰：「不是風動，不是幡動，仁者心動。」印宗竊聆此語，悚然
異之。



<xa>筏</xa>
房越切。大曰筏，小曰桴。乘之渡水也。



<xa>新開</xa>
即巴陵新開禪院。顥鑒大師拈風幡因緣云“祖師道『不是風動，不是幡動』，既不是風幡，
<pb n="238"/>
向甚麼處著？」



<xa>懵懂</xa>
上莫孔切；下多動切。心亂也。



<xa>漁父</xa>
<bf>《說文》</bf>云「漁，捕魚也。」<bf>《南史》</bf>云「漁父者，不知姓名，亦不知何許人也。太康孫緬
為潯陽太守，落日逍遙，渚際見一輕舟，凌波隱顯，俄而漁父至，神韻蕭灑，垂綸長嘯。緬
甚異之，乃問：『有魚賣乎？』漁父笑而答曰：『其釣非釣，寧賣魚者邯？』緬益怪焉，遂
褰裳涉水謂曰：『竊觀先生有道者也，終朝鼓枻，良亦勞止。吾聞黃金白璧重利也，駟馬高
蓋榮勢也。今方王道文明，守在海外隱淪之士靡然向風。子胡不讚緝熙之美，何晦用其若是
也？』漁父曰：『僕山海狂人不達世務，未辨賤貧，無論榮貴。』乃歌曰：『竹竿籊籊，河
水澈澈。相忘為樂，貪餌吞鉤。非夷非惠，聊以忘憂。』於是悠然鼓桌而去。枻，音裔，楫
也。籊，他的切，竹竿貌。」



<xa>？？</xa>
而琰切，漸生貌。



<xa>艇</xa>
徒鼎切，小船也。


<pb n="239"/>

<xa>鯤鯨</xa>
上古渾切，下渠京切。二大魚也，雄曰鯨，雌曰鯤。



<xa>嘔啊</xa>
上烏侯切，下烏何切。小兒語也。



<xa>嗚咿</xa>
上於胡切，嘆辭也。下於只切，喔咿，強笑噱也。



<xa>噓嚱</xa>
上音虛，下許其切。戲，作聲也。



<xa>暈</xa>
音運，日光氣也。



<xa>偕游</xa>
音皆，俱也。


<pb n="240"/>

<xa>韓愈</xa>
字退之，昌黎人。父仲卿，無名位。愈生三歲而孤養於從父。兄幼刻苦學儒不俟獎勵，尋登
進士第，辟藩鎮賓佐，發言真率，無所畏避，操行堅正，拙於世務。累官至吏部侍郎，年五
十七卒。憲宗元和十四年正月丁亥，迎鳳翔法門寺佛骨至京師，留禁中三日，乃送諸寺，王
公士庶奔走捨施如不及。愈上<bf>《佛骨論》</bf>極言其弊，憲宗怒甚，間一日出疏示宰臣將加極法
，斐度等諫言愈罪太重，乃貶潮州刺史。愈至潮陽上表，其略云：「臣經涉嶺海水陸萬里，
州南世界漲海連天，毒霧瘴氛，日夕發作，臣少多病，年才五十，發白齒落，理不久長。單
立一身，朝無親黨，居蠻夷之地，與魑魅為群。」上覽而憫之，授袁州刺史，而<bf>《禪錄》</bf>諸
書載云：「憲宗迎佛骨入禁中，而靈感發光，百辟拜賀，唯愈端立。上問：『何以不拜？』
愈曰：『臣頃曾看佛書，佛光非青黃等相，此但神龍荷助之光。』上問：『如何是佛光？』
愈無以為對。翌日遂撰<bf>《佛骨論》</bf>上進，憲宗頗怒，貶愈潮州刺史，愈嘗有詩示侄湘云‘一
對朝奏九重天，夕貶潮州路八千。欲為聖明除弊事，豈將衰朽惜殘年？雲橫秦嶺冢何在？雪
擁藍關馬不前。知汝遠來深有意，好收吾骨漳江邊』既至潮，聆大顛禪師之名，累邀之不至
。一日大顛特往謁之，愈曰：『三請不來，不召何來？』曰：『三請不來為侍郎，不召而來
為佛光。』愈曰：『如何是佛光？』顛曰：『看。』看後又問曰：『軍國鞅掌佛法省要處，
乞師一言。』顛良久。時三平為侍者，乃敲禪床三下，顛問：『作甚麼？』平曰：『先以定
動，後以智拔。』愈曰：『和上機峻，愈卻於侍者處得個入路。』遂拜三平而退。愈嘗有三
帖召顛雲○愈啟：孟夏漸熱，惟道體安和。愈弊劣，無謂生事，貶官到此。久聞道德，竊思
見顏色。昨到來未獲參謁，已帖縣令，具舟奉迎，日久佇詹。愈白○愈啟：海上窮處，無以
話言，側承高道，思獲披接，輒有諮屈，北旬晴明，不甚熱。儻能乘閑一訪，實謂幸也。愈
白○愈啟：慧勻至辱，答問珍悚無已，所示廣大深，迥非造次可量，傳雲書不盡言，言不盡
意。然則聖人之意，其終不可見邪？如此讀來一百遍，不如親面而對之。愈聞道無凝滯行止
拘縛，苟非所戀著，則山林閑寂，與城隍無異。大顛師論甚宏博，而必守山林，不至州郡，
自激修行，獨立空曠無累之地者，非通道也。勞於一來，安於所識道故，如是不宣。愈頓首
○予嘗讀<bf>《韓子與孟簡書》</bf>，謂來袁州留衣，與大顛為別，乃人之情，非崇信其法，以求福
田利益也。今觀<bf>《禪錄》</bf>，大顛侍者三平擊禪床以接韓，凡曰「先以定動，後以智拔」韓謂
大顛曰：「愈雖問道於師，而在此上人處得入。」遂拜之，若其實有所證入，必不自欺自掩
也。書稱大顛實能外形骸以理自勝，韓既知大顛之理勝，已是崇信其法而為此言也。詳所答
孟簡書，乃欲泯其信佛之跡，而護其儒名耳。不然，以三帖招大顛，願見之何耶？
<pb n="241"/>



<xa>民瘼</xa>
莫各切，病也。



<xa>買山</xa>
釋支遁，字道林。幼有神理，聦明秀徹。年二十五出家受業，講通之外猶善莊老，為時賢所
重。晚年入會稽剡山沃洲小嶺，買山為嘉遁之鄉。又嘗入山陰講<bf>《維摩》</bf>，許詢為都講人。
嘗有遺遁馬者，遁愛而養之，時或有譏之者，遁曰：「愛其神駿，聊復畜耳。」後有餉鶴者
，遁曰：「爾沖天之物，寧為耳目之玩乎？」遂放之。<bf>《世說新書》</bf>云：「支公因人就深公
買隱山，深公曰：『未聞巢由買山而隱。』」



<xa>枉</xa>
紆往切邪曲也



<xa>字人</xa>
養人也易十年乃字



<xa>道安</xa>
<bf>《梁僧傳》</bf>「釋道安，姓衛氏。家世英儒，七歲讀書，十二出家，長於講論，形質甚陋，才
辯如流。時人有語云『漆道人驚四鄰』，時襄陽習聞（聞疑鑿）齒，鋒辯天逸籠罩。當時聞
<pb n="242"/>
安至止，即往造謁，既坐稱：『四海習鑿齒。』安曰：『彌天釋道安。』安又與行次，習在
前云：『淘之汰之，瓦礫在後。』安云：『颺之播之，糠秕在前。』人以為佳對。習嘗有書
與謝安石云：『來此見釋道安無變化技術可以惑常人之耳目，無重威大勢可以整群小之參差
，而師徒肅肅，自桓遵敬，洋洋濟濟，乃吾由來所未見。』」



<xa>鴛鷺</xa>
上於無切，下魯故切。<bf>《職林》</bf>云「文如鴛鷺之行，武如虎豹之行。」



<xa>蒹葭</xa>
上古甜切，下古牙切。蘆荻也。



<xa>少室</xa>
即嵩山少林初祖面壁之處。<bf>《西征記》</bf>云：「其山東為太室，西謂少室，高八百六十丈，上
方十里少室與太室相望，但小耳。」



<xa>十字</xa>
其說見<bf>《瀑泉雪峰塔銘》</bf>



<xa>參星</xa>
參，星名。與商星出沒不相見。今事有不偶者，故用此意。春秋昭元年，傅昔高辛氏有二子
<pb n="243"/>
：伯曰閼伯；季曰實沈。居於曠林，不相能也。日尋干戈，以相征討。後帝不臧，遷閼伯於
商丘，商人是因故，辰為商星。遷實沈於大夏，主參唐人，是因以服事夏商。閼，於葛切。
沉音審，能音耐。



<xa>隔身</xa>
<bf>《雲門》</bf>（如何是隔身句）。自代雲初三十一。



<xa>扣門</xa>
僧問雲門「如何是扣門句？」門云：「打。」



<xa>窠窟</xa>
上苦禾切，下枯骨切。



<xa>思遲遲</xa>
思，去聲呼。



<xa>天倫</xa>
<bf>《谷梁傳》</bf>云「兄弟天倫」又<bf>《楞嚴》</bf>云：「佛告阿難：『汝我同氣，情均天倫。』」○兄
弟上下相次，恩愛相屬，蓋自然而然，非使之然也。故曰「天倫、倫理均等也」

<pb n="244"/>


<xa>亮禪者</xa>
亮，本蜀人，頗通經論，參馬祖悟道，且曰：「某所講經論，已謂佛法無它，今日被馬大師
一問，平生功夫冰釋。」乃隱洪州西山，自後更無消息。



<xa>陸羽</xa>
字鴻漸，隱苕溪，自稱桑苧。羽久拜召不就，性嗜茶，著經三篇。時鬻茶者至，陶羽形置煬
突間，祀為茶神，見<bf>《唐書·隱逸傳》</bf>。羽少事竟陵禪師智積，異日在它處，聞禪師去世，
哭之甚哀，乃作詩寄情，其略云：「不羨白玉盞，不羨黃金罍。不羨朝入省，不羨暮入台。
千羨萬羨西江水，曾向竟陵城下來。」見李孝美<bf>《文房鑒古》</bf>。



<xa>雀舌</xa>
謂茶芽也。茶貴出處而不貴至嫩。古人謂茶牙無雀舌，麥顆，此言其嫩也。蓋北人無茶鑒，
遂以嫩為奇。今以茶為槍旗者，長雖盈寸，而尚未放葉，雀舌麥顆何足道哉？



<xa>解醒</xa>
　
當作解酲，音呈醉而覺也。英酲同韻。



<xa>草中英</xa>
<bf>《茶詩》</bf>云「嫩芽香且靈，吾謂草中英。夜臼和為搗，寒爐對雪烹。籮憂碧粉散，嘗見緣花
<pb n="245"/>
生。最是堪珍重，能令睡思清。」此詩非鄭谷郡官也，乃五代時鄭遨所作。遨，字雲叟，滑
州白馬人。唐明宗祖廟諱「遨」，故世行其字。遨少好學，敏於文辭。唐昭宗時舉進士，不
中。見天下已亂，有拂衣遠去之意。欲攜其妻子與俱隱，其妻不從。遨乃入少室山為道士，
其妻數以書勸遨還家，輒投之於火，後聞其妻子卒，一慟而止。遨與李振故善，振後事梁貴
顯，欲以掾遨，遨不顧。後振得罪南竄，遨徒步千里往省之。由是聞者益高其行，與道士李
道殷、羅隱之友善，世目以為「三高士」，遨種田；隱之賣樂；道殷有釣魚術，鉤而不餌，
又能化石為金。遨嘗驗其信然而不之求也。唐明宗以左拾遺晉高祖，以諫議大夫召之，皆不
起。即賜號為「逍遙先生」。遨好飲酒，弈棋。時時為詩章落人間，人間多寫以縑素相贈遺
以為寶至，或圖寫其形，玩於屋壁雲。



<xa>屨</xa>
九遇切，履屬。



<xa>拂雲霧</xa>
晉衛瓘見樂廣曰：「見此人瑩然若披雲霧而睹青天也。」



<xa>白鷳</xa>
戶間切，形似雉，尾長四五尺。



<xa>青戢</xa>
阻立切。戢翼。

<pb n="246"/>


<xa>放亦</xa>
當作放你，見它本。



<xa>峨峨</xa>
五何切，高峻貌。



<xa>霄岸</xa>
猶天際也。



<xa>少微星</xa>
少微，一名處士星。晉<bf>《陽秋》</bf>云：「會稽謝敷，字慶緒。隱於若耶山，忽月犯少微，時戴
逵名著於敷。時入憂之，俄而敷死。故會稽人士嘲吳人曰：「吳中高士，求死不得。」



<xa>三館</xa>
一、朝文；二、史館；三集賢。唐兩京皆有三館，逐館命修譔文字，而本朝三館合為一，並
在崇文院中。景祐中命修總目，即在崇文院餘各置局，他所蓋被人所見。



<xa>致君</xa>
<pb n="247"/>
謂致君為堯舜者，重臣之職也。又<bf>《白虎通》</bf>曰「致仕者，致其事於君，君不使自去者，尊
賢者也。」



<xa>蒲輪</xa>
西漢枚乘，字叔。淮陰人也，為吳王濞郎中，吳王謀逆，乘奏書諫王，不納。乘去而之梁，
吳王果反，卒見禽減漢，既平七國。乘繇是知名武帝即位。乘年老乃以安車蒲輪征，乘道死
蒲輪，以蒲裡車輪，懼聲之喧也。濞，正備切。



<xa>堰</xa>
於幰切，壅水也。


<xa>顰眉</xa>
　
弼真切，笑也。當作顰蹙也。



<xa>悰</xa>
才宗切，慮也。



<xa>浮圖</xa>
梵語佛陀，或云浮圖，或云部多，或母[马*犬]，或沒陀，皆五天語，今並譯為覺道士。
<bf>《三破論》</bf>云：「佛舊經本雲浮屠，羅什改為佛徒，知其源惡故也。所以詔為浮屠，胡人兇
<pb n="248"/>
惡故，老子化之，其始不欲傷形，故髡其頭，況屠割也。」釋順法師曰：「經云浮圖者，梵
語也。或可謂聖瑞靈圖浮海而至，故云浮圖也。吳中石佛泛海倏來，即其事矣。今子毀圖像
之『圖』為刑屠之『屠』，則泰伯端委而治，故無慚德。仲雍翦發，文身從俗致化遭子今日
離吠志之尤事，有似而非，非而似者。外書以仲尼為聖人，<bf>《內經》</bf>云：「尼者，女也。」
或有謂仲尼為女子，汝豈信之哉？猶如圖屠之相類，亦何以殊？



<xa>否</xa>
部鄙切，塞也。



<xa>辭黃檗</xa>
臨濟、義玄初參黃檗運以契玄旨。一日辭黃檗，檗曰：「甚麼處去？」曰：「不是河南，即
是河北。」檗拈拄杖便打，濟捉住拄杖云：「者老和上莫旨枷瞎棒，已後錯打人去。」檗喚
侍者把將几案禪板來，濟曰：「侍者把將火來。」檗曰：「不然，子但將去已後，坐斷天下
人舌頭去。」



<xa>一角</xa>
<bf>《春秋·感精符》</bf>曰：「麟，一角，明海內共一主也。」



<xa>半途</xa>
雲門舉盤山語云：「光境俱忘，復是何物？直饒與麼道，猶是半途，未是透脫一路。」僧問
：「如何是透脫一路？」門云：「天台華頂趙州石橋。」

<pb n="249"/>


<xa>送文吉</xa>
正字避御名。



<xa>瓶謝</xa>
謝，猶落也。



<xa>侃</xa>
空旱切



<xa>嘲</xa>
陟交切，嘲[口*虐]。



<xa>犀炬</xa>
晉<bf>《溫嶠至牛渚磯傳》</bf>言：「水深不可測，乃毀犀角照之，頃見水族奇怪。或乘車馬，至夜
，夢人謂曰：『與君幽明道隔，何苦相照？』嶠甚惡之，未幾而卒。」



<xa>鳳膠</xa>
鳳膠出鳳麟洲，洲在西海中，地面方正一千五百里，四面皆弱水繞之，上多鳳麟，數萬為群
<pb n="250"/>
。煮鳳喙及麟角合煎作膠名「續紘膠」，一名「連金泥」。弓弩已斷之紘、刀釰已斷之鐵，
以膠連續，終不脫也。漢武帝天漢三年巡北海祠，恆山王母遣使獻靈膠四兩，帝以付外庫，
不知膠之妙也，以為西國雖遠，而貢者不奇。帝幸華林苑，射虎而弩紘斷，使者時隨駕，因
上言請以膠一分口濡續弩紘，帝驚曰：「異物也！」乃使武士數人對帝引之，終日不脫，勝
未續時也，膠青色如碧玉。見<bf>《僊傳拾遺》</bf>。



<xa>景行</xa>
景，伏也。謂景伏高行。王簡棲頭陀碑景行迦葉。



<xa>高躅</xa>
直錄切，蹈躅也。



<xa>思雲侵</xa>
當作忽雲侵。



<xa>示眾</xa>
此當是二頌，其始七言頌，歇後一句以接學者。後乃六言頌，凡四句，文理章章可曉，勿疑
也。



<xa>丫角女</xa>
<pb n="251"/>
投子<bf>《古錄》</bf>云：「僧問和上：『住山有何境界？』師豎起拂子云：『會麼？』僧云：『不
會。』師云：『丫角女子白頭絲』。」它錄脫「豎拂子」一節，由是學者妄為穿鑿。



<xa>靜節</xa>
即陶潛淵明也。顏延年<bf>《陶征土誄·序》</bf>云：「夫實以誄華名，由謚苟高允德義，貴賤何異
焉？若其寬樂，令終之美好。廉克已之操有合說典，無愆前志。故詢諸友好宜謚曰『靜節』
。征土潛既歸宗桑門種五柳，號『五柳先生』。」



<xa>隱居</xa>
陶弘景，字通明。長七尺七寸，朗目疏眉，細形長額。讀書萬卷餘，一事不知已為深恥。善
琴棋，工草隸。未弱冠，齊高祖作相引為諸王侍讀，除奉朝，謂永明十年脫朝服，掛神武門
上，未辭祿。詔許之，賜以束帛，月給伏苓五斤，白蜜二升以供服餌，居於句曲茅山，立館
自號「華陽隱居人」，聞書尺即以隱居代名，本便馬善射，晚皆不為，唯聽吹笙而已。時愛
松風，庭院皆植松，每聞其響，欣然為樂。又嘗夢佛授記，號勝力菩薩。見<bf>《南史》</bf>。嘗有
書答大驚法師云：「去朝耳聞音聲，茲晨眼受文字，或由頂禮績歲，故致真應來儀。正爾整
拂藤蒲，采汲花水，端襟儼思，佇聆警錫也。」



<xa>芝檢</xa>
<bf>《漢書·儀》</bf>曰：「天子信璽六，皆以武都紫泥封青囊，白素裹兩端，無縫尺一板，中暑『
皇帝紫泥』，紫芝為泥也。」



<xa>士龍</xa>
<pb n="252"/>
<bf>《世說》</bf>「荀嗚鶴、陸士龍二人未相識。因會張茂先座，張公以其並有大才謂曰：『二賢相
見，可勿作常語。』陸舉首曰：『雲間陸士龍荀日下。』荀鳴鶴陸曰：『既開青雲睹白雉，
何不張爾弓，挾爾矢？』張公曰：『荀何遲？』荀曰：『本謂雲龍騤，騤今乃見山鹿墅麋，
獸弱弩強，是以發遲。』一座撫掌。」騤，音逵，馬行威儀也。



<xa>匯</xa>
於貴劫，類也。



<xa>菱花</xa>
魏武帝鏡名。



<xa>香嚴</xa>
見雲門「室中如來禪」。



<xa>爍迦羅</xa>
此雲金剛，又云堅固。



<xa>黐</xa>
尹知切，所以黏鳥。

<pb n="253"/>


<xa>興化</xa>
興化存獎常云：「我南方行腳一回，拄杖頭未曾撥著個會佛法人。」魏府大覺問云：「汝憑
甚道理有此語？」化便喝，覺便打，化又喝，覺又打。來日興化從法堂過，覺召曰：「我直
下疑汝昨日行底，喝與我說來。」化云：「存獎平生於三聖處學得賓主兩喝，盡被和上折倒
了也。願與存獎安樂法門。」覺曰：「者瞎驢卸卻衲衣，待痛快一頓。」化即於言下領旨。



<xa>牽羊</xa>
牽羊，納璧受降之儀。春秋楚圍鄭伯，鄭伯肉袒牽羊，示為僕隸也。納璧，凡弱則降，降則
[口*御]璧而歸。璧，國實也。降者親奉於君面，縛無手以執，故用曰[口*御]也。



<xa>為道日損</xa>
老氏曰：「為學日益，為道日損。」保唐無住禪師問道士曰：「為學日益，為道日損，損之
又損，以至於無為無為，而無所不為。」練師等息生會此是老子語，士等皆高拱，杜默而已
。久之云：「卻請和上為說。」師云：「為學日益者，有心貪學知解，唯增生死塵勞，是世
間虛妄之益也。為道日損者，道即眾生本性，性離一切名相知解，慕道之人不重於事，即生
死塵勞日減，故曰日損也。損之又損之，以至於無為。無為而無所不為者，悟性微妙，即妄
念不生，是損之也。既妄念不生，志無間斷，是又損之也。為念寂滅，返本還源，是以至於
無為也。修學無為，不以無無為證，是無不為也。」明招謙嘗作<bf>《無題十頌》</bf>，有云「百歲
看看二分過，靈台一點意如何？貪生逐日迷歸路，撒手臨岐識得麼？」雪寶頗類此頌。



<xa>名紙</xa>
漢時未有紙，書姓名於刺，削竹木為之，後用名紙代刺也。唐文宗朝之前未有門狀，朱崖、
<pb n="254"/>
李相貴盛於武，宗朝百官無以取其意，以舊刺禮，輕至是相扇具衛候起居之狀，至合尚之以
貴賤通用，謂之門狀，見<bf>《事始》</bf>



<xa>倚天長劍</xa>
宋玉大言賦「方地為輿，圓天為蓋。彎弓射扶桑，長劍倚天外」



<xa>青城</xa>
山名，在蜀。



<xa>苧</xa>
直呂切。草，可作布。



<xa>霜前竹</xa>
見<bf>《池陽問葛陂》</bf>。



<xa>眷戀</xa>
上居倦切，還願也。下力眷切，慕也。



<pb n="255"/>
<xa>拗</xa>
當作坳，於交切，地不平也。拗，於絞切，拉也，非義。



<xa>從北</xa>
當作從此。



<xa>使君</xa>
東漢<bf>《寇恂傳·注》</bf>：「使君，君尊之稱也。」



<xa>台榭</xa>
<bf>《說文》</bf>曰「觀四方而高者曰台」<bf>《爾雅·有木》</bf>曰榭。



<xa>秋波</xa>
 
<bf>《越絕書》</bf>云：「太阿劍，其色如秋水。」



<xa>腐草</xa>
上扶雨切，朽也。<bf>《物類誌》</bf>云：「季夏，大暑之月，腐草化為螢，其蟲腹下有火，流光熠
然。」

<pb n="256"/>


<xa>人命呼吸</xa>
<bf>《四十二章經》</bf>：「佛問諸沙門：『人命在幾間？』對曰：『在數日間。』佛言：『子未為
道。』復問一沙門：『人命在幾間？』對曰：『在飯食間。』佛言：『子亦未為道。』復問
一沙門：『人命在幾間？』對曰：『呼吸間。』佛言：『善哉善哉！可為道者矣。』」



<xa>謝池</xa>
謝靈運<bf>《登池上樓》</bf>「潛虯媚幽姿，飛鴻響遠音。溥霄愧雲浮，棲川怍淵沈。進德智所拙，
退耕力不任。徇祿反窮海，臥痾對空林。衾枕昧節候，褰開暫窺臨。傾耳聆波瀾，舉目眺險
嶔。初景革緒風，新陽改故陰。池塘生春草，園柳變鳴禽。祁祁傷豳歌，萋萋感楚吟。索居
易永久，離群難處心。持操豈獨古，無悶征在今。」謝作此詩未就夢，族弟惠連遂得此，因
以為神助，故合鱠炙人口。怍，音昨，慚也。豳，音彬。



<xa>蘭亭</xa>
在今越之天章寺。晉人傍蘭為亭，因以為名。



<xa>右軍</xa>
晉右將軍王義之，字逸少。善草隸，為古合（合疑今）之冠。論者稱其筆勢飄若游雲，矯若
驚龍。嘗為越州內史。永和九年三月上已日，與子弟輩至山陰之蘭亭修禊事也。曲水流觴，
賦詩為樂，遂制<bf>《游蘭亭詩序》</bf>，辭翰冠絕，為世所寶。蘇易簡<bf>《文房四讚》</bf>云：「逸少<bf>《
蘭亭敘》</bf>用蠶繭紙，鼠鬚筆，遒媚勁健，絕代更無。」唐太宗後得之洎王華大漸語高宗曰：
「有一事汝後之方展孝道。」高宗涕泣引耳而聽，言：「得蘭亭序陪葬，吾無恨矣。」唐末
亂罹諸陵，溫韜所發，其所藏書盡皆剔取其裝軸，金玉而棄之。晉魏以來諸賢墨跡復流落於
<pb n="257"/>
人間。今所傳者，皆其模刻，失真遠甚。蘭亭唯長安薜本尤為精絕。禊，音系。



<xa>墨池</xa>
墨池在蘭亭之側，乃逸少滌硯池也。池之旁有細竹，竹之葉皆斑斑有墨點。世傳當年逸少酒
筆所及，至今尚爾，或移植它處，則不復見矣。蓋亦異事之可傳也。昔雲門僧清隱常賦詩云
「枝枝葉葉灑成紋，不比湘川有淚痕。手裡鼠鬚池裡墨，至今蹤跡記龍孫。」



<xa>蓀</xa>
音孫，香草，菖蒲是矣。



<xa>扶吾病起</xa>
六祖謂讓和上曰：「西天般若多羅讖汝足下出馬駒子，踏殺天下人，病在汝身，不須速說。
」讓自執侍左右一十五年。



<xa>谷雨</xa>
三月中氣也。谷雨之日萍始生。



<xa>二疏</xa>
漢疏廣為太子太傅，子疏受為少傅。廣謂受曰：「吾聞知足不辱，知止不殆，可以長久。巧
遂身退天之道也。」父子遂謝病，上許之，賜金三十斤，東宮復賜五十斤。公卿故人設餞於
<pb n="258"/>
都門，送車百乘。既歸，散金鄉黨、宗族，其（疑共）沾其賜。



<xa>運青</xa>
當作「韻清」。



<xa>蕭搔</xa>
當作薰騷。颾，蘇刀切，風聲。



<xa>睽</xa>
苦圭切，乖異也。



<xa>顏巷</xa>
<bf>《論語》</bf>「子曰：『賢哉回也。一簞食，一瓢飲，在陋巷，人不堪其憂也。回也，不改其樂
。』」



<xa>斯文</xa>
子畏於匡曰：「文王既沒，文不在茲乎？天之將喪斯文也，後死者不得與於斯文也。天之未
喪斯文也，匡人其如予何？」


<pb n="259"/>

<xa>負舂</xa>
六祖初謁五祖於黃梅，法乳相投，遂負石於腰以供簸舂之務。



<xa>寂住</xa>
投子大同和上嘗問翠微云：「如何是真理？」微云：「真理不理。」「如何是真空？」微曰
：「真空不空。」微乃有讖偈曰：「直理何曾理？真空亦不空。大同居寂住，敷演我真宗。
」寂住即投子峰名也。



<xa>死中得活</xa>
投子大同悟翠微宗旨，結茅而居。一日趙州諗至桐城縣，途中相遇，乃逆而問曰：「莫是投
子山主麼？」師曰：「茶監錢乞一文。」州無語，先到庵中坐，師攜油瓶歸，州曰：「久向
投子到來，只見個賣油翁。」師曰：「汝只見賣油翁，且不識投子。」「如何是投子？」師
曰：「油油。」州又問：「死中得活時如何？」師云：「不許夜行投明須到。」州云：「我
早侯白，伊更侯黑。」



<xa>龍朔</xa>
即唐高宗之年號，乃六祖得法之時也。



<xa>清塵</xa>
<bf>《漢書注》</bf>云「塵謂行而起塵，清者尊貴之意。」

<pb n="260"/>


<xa>倧</xa>
作冬切。



<xa>涪江</xa>
縛謀切，屬東川梓州，今涪城縣是也。



<xa>岌岌</xa>
魚及切，高貌。



<xa>步武</xa>
<bf>《曲禮》</bf>云「堂上接武，堂下布武。」武，跡也。謂每移足各自成跡，步武，言其足跡也。



<xa>抉</xa>
於決切，出也。



<xa>剿絕</xa>
上子小切，絕也。剿絕，古之重語。

<pb n="261"/>


<xa>駕御昂蘖</xa>
　
駕車御馬，猶執鞭之士也。杜詩「君王自雄武，駕御必英雄」。昂蘖，車中之具也。然駕御
昂蘖亦無所出。



<xa>一鶚</xa>
西漢<bf>《孔融薦禰衡書》</bf>云「鷙鳥累百不如一鶚。」



<xa>指也乎其勢</xa>
當作「指掌排其勢」。見寫本，蓋當時仇校之不工，刀筆者猒其點畫之繁，則戲以簡易者易
之，率皆如此。行家所謂水玉一者是也。夫是固不可不慎選其匠手矣！



<xa>良牧</xa>
翟方進奏曰：「古選諸侯賢者以為州伯，令部剌史居牧伯之位，秉一州之統，請罷剌史置州
牧。」○善為政者故曰良牧。牧，養也。置牧所以養民。



<xa>爵</xa>
即略切，<bf>《文字音義》</bf>云「爵，量也。量其職，盡其林也。」


<pb n="262"/>

<xa>棠樹</xa>
詩<bf>《甘棠》</bf>「美召伯也，召伯之教。明於南國，蔽[艹/市]甘棠。勿翦勿伐，召伯所茇。
」茇音跋。



<xa>非煙</xa>
史云：「若煙非煙，若云非雲，鬱鬱紛紛，是謂慶雲。」彰王者之瑞也。



<xa>●</xa>
正作躡，足輒切，[跳-兆+(焰-火)]也。



<xa>貳職</xa>
貳，副，貳也。



<xa>白屋</xa>
顏師古云：「白屋謂白蓋之屋。以茅覆之，賤人所居也。蓋，音合。」



<xa>陛</xa>
當作升，音升，登也。

<pb n="263"/>


<xa>蠹</xa>
當做切，蝕木蟲也。



<xa>技倆</xa>
上渠倚切，下良蔣切，藝也，巧也。



<xa>德星</xa>
德星，瑞星也。亦曰「景星」。其狀無常，常現於有道之國。<bf>《禮稽命征》</bf>曰「內外之制，
各得其宜。四方之士無留滯，則天有德星見。」漢陳仲弓從諸子侄造荀和父子，於時德星聚
，太史奏曰：「五百里賢人聚。」又<bf>《弘明》</bf>云：「道開入境，僊人星見。羅什入關，德星
見野。」



<xa>高興</xa>
當作高與。



<xa>武夷</xa>
山名，在建州。



<pb n="264"/>
<xa>十八人</xa>
社主遠法師，雁門人，年二十一。聞道安講般若，豁然大悟，乃嘆曰：「儒道九流皆糠秕爾
。」遂與弟慧持投簪落髮，常以大法為已任。後之廬山西林之側，山神闢地，運木建寺居之
。於是謹律之侶，絕塵之客，不期而至。所謂宗雷等一十八人同修淨土，影跡不至塵俗，每
送客以虎溪為界，年八十三，順寂於寺。○劉遺民，名程之，字仲思。既慕遠公之名，乃錄
潯陽柴桑以為入山之資。公侯辟之皆不應，遂易名遺民。感疾便依念佛三昧，果見白毫相，
次見佛真影，合掌向西而逝。○雷次宗，字仲倫。立館東林僧房，宋文帝征至都，立學於雞
籠山，主生員百餘人，久之復還社中。○周續之，字道祖。與劉遺民、陶淵明為「潯陽三隱
」，武帝於東郭外開館待之，乘輿降幸，或問之曰：「時踐王庭何也？」笑曰：「心馳魏闕
者以江湖為桎梏，情致兩忘者市朝亦岩穴爾。」○宗炳，字少文。善琴書，累辟不起。衡陽
王至其廬，命之角巾布衣，引見不拜。王曰：「屈先生重祿可乎？」曰：「祿如腐草，衰盛
幾何？」嘗游荊巫衡岳。晚年畫圖於室曰：「吾老矣！名山不可再睹。唯澄懷觀，道臥以游
之，撫琴動操，欲令眾山皆響」○張野，字萊民。累征不就，一味之甘，一庾之粟，與九族
分之，躬自菲薄。師敬遠公，自稱門人。○張詮，字秀碩。雖耕鋤猶帶經自樂，累征不就。
○西林慧永，內外洞達，言常含笑，別立禪室於嶺上習禪，年八十三而逝山中，聞香七日不
絕。○竺道生，預遠公社，元嘉十一年冬講次，法席將畢，忽見塵尾紛然而墜，端坐正容，
隱幾而逝。○慧持，遠公弟也。遍學眾經，游刃三藏，風神俊爽。衲衣半脛，常躡革屣，社
中往來，三千持為上首。○佛陀耶舍，此雲覺明。入長安，羅什使姚興迎之，誦曇無德律，
興疑其謬，令誦羌籍王方可五萬言，二日覆之不誤一字，預社後還罽賓。○佛陀[跳-兆+
(乏-之+友)]陀，甘露飯王裔。神變不一，與遠公傾蓋如舊，年七十一示疾建鄴。○慧
睿，博學執節。晉有四聖，睿其一也。○曇順，義論精博，志道不群，多以利濟為本。○曇
恆，年十三講大乘經論，德行孤清，歲寒不改。○道昺，遠公弟子。深達經律，獵涉外書，
一覽不再。○道敬，遠公弟子。每嘆戒律，終身難全。願淨六根，但稟一戒，師亦聽之。後
入若耶山。○曇詵，遠公弟子。善別識鳥獸俊鈍之性，草木甘苦之味。昺，音內。



<xa>菡萏</xa>
<bf>《爾雅》</bf>「荷，芙蕖，別名芙蓉，江東呼荷。其莖茄，其葉蕸，其木蔤，其花菡。萏，其實
蓮，其根藕，其中的，的中薏。薏音憶，蕸音遐。」
<pb n="265"/>



<xa>天常</xa>
<bf>《楊子》</bf>「孰有書不由筆，言不由舌，舌，吾見天常為帝王之筆舌。」<bf>《說者》</bf>曰：「天常
，五常也。帝王之所制奉也。」



<xa>類變</xa>
<bf>《楊子》</bf>螟蛉之子殪而逢蜾蠃，咒曰：「類我類我。」久則肖之。<bf>《搜神記》</bf>曰「土蜂名蜾
蠃，俗謂[虫*翳]螉，細腰之類，其為物而無雄，不交不產，常抱桑蟲子，育之即化成已
子也。」<bf>《化書》</bf>云：「夫[虫*翳]螉之蟲，孕螟蛉之子，傳其情，交其精，湜其氣，和
其神，隨物大小，俱得其真。蠢動無定情，萬物無定形，小人由是知馬可使之飛，魚可使之
馳土，木偶可使之有知，嬰孩似乳母，斯道不遠。」螟蛉，音冥令；殪，音翳，殺也；蜾蠃
，音果蓏。[虫*翳]螉，上烏結切，下於公切。



<xa>闔國</xa>
見<bf>《頌古》</bf>



<xa>小桂</xa>
二十七祖謂達磨曰：「吾滅後六十七年，當往東方震旦國土，廣設法藥，度彼眾等，令獲菩
提。」磨曰：「後往震旦，當有何難？有得道者否？」祖曰：「彼國有獲菩提者如稻麻竹葦
不可勝數。汝當至彼，不久即出。聽吾讖曰『路行跨水忽逢羊，獨自淒淒闇渡江。日下可憐
雙象馬，二株嫩桂九（九或作久）昌昌。」

<pb n="266"/>


<xa>環中</xa>
<bf>《莊子》</bf>「彼是莫得其偶謂之道樞，樞始得其環中以應無窮」此言循環而無窮，得其環中者
也。



<xa>靈徹</xa>
當作澈，唐江西使韋丹與東林僧靈澈忘形之契，篇什唱和，月四五焉。序曰：「澈公近以匡
廬七詠見寄，及吟味之，皆麗絕於文圃也。俾予益起歸歟之興且芳。時勝侶上游，三二道人
，心當攀躋千仞之峰，觀九江之水，是時飄然而去，不希京口之顧，默爾而游，不假東門而
送，天地為一朝萬物任陶鑄。夫二林羽翼，松徑幽邃，則何必措足於丹霄，馳心於太古矣。
偶為<bf>《思歸絕句》</bf>一首以寄上人法友，幸先達其深趣矣。「王事紛紛無暇日，浮生冉冉只如
雲。巳為平子歸休計，五老岩前必共聞。」澈酬之云：「年老心閑無外事，麻衣草坐亦容身
。相逢盡道休官去，林下何曾見一人？」靈澈，字源澄。大歷中授詩於嚴維兼，與皎然為友
，每講詩道，遂名著焉，是知澈（澈疑徹）當作澈。澈，直列切。



<xa>慵</xa>
蜀庸切，懶慵。



<xa>慷愷</xa>
下當作慨，苦蓋切。慷慨壯士不得志也。



<pb n="267"/>
<xa>率</xa>
與「率」同。



<xa>李將軍</xa>
漢傳飛騎將軍李廣，多與匈奴戰，匈奴多敗破。單于素聞廣賢，令曰：「得李廣必生致之。
」胡騎一日得廣，置廣兩馬間，絡而盛，臥行十餘里，廣陽死，睨其旁有一胡兒，騎善馬，
廣暫騰上，胡兒馬因推墮，兒取其弓鞭馬南馳數十里，復得其餘，軍因引而入塞。匈奴捕者
騎數百追之，廣行取胡兒弓射殺追騎，以故得脫。於是至漢，廣後居北平，匈奴聞之號曰「
飛騎將軍」，避之數載不敢入。



<xa>凱歌</xa>
司馬法曰：「得意即凱樂，所以示喜也。」唐天和二年方定其儀。凡命將征討有大功，將入
都門，鼓吹振作，迭奏破陣樂等四曲：其一曰破陣樂，受律辭，元首相將討叛臣，咸歌破陣
樂，共賞太平人；其二曰應聖期，應聖期昌運雍熙萬寓清，乾坤資化，有海岳用休明闢土忻
耕稼，銷戈遂偃兵，殊方歌帝澤，執贄賀昇平；其三曰賀朝歡，四海皇風被，千年德水清。
戎衣更不著，今日告功成；其四曰君臣同慶樂，主聖開昌歷，臣忠奉大猷，君看偃革後，便
是太平秋。



<xa>荊叢叢</xa>
吳均<bf>《續齊譜記》</bf>云：「京兆田真與弟田廣、田慶欲議分財，庭前有紫荊，花葉甚盛。一夕
樹即枯死，真見之驚，謂弟曰：『樹本一根，見吾等異居，便乃枯悴，況人。兄弟孔懷而可
離異，是人不如樹也。』二弟感其言遂巳，樹一旦復榮。」


<pb n="268"/>

<xa>莪叢叢</xa>
詩蓼莪剌幽王也。民人勞苦，孝子不得終養焉。蓼蓼者，莪匪莪伊蒿哀，哀父母生我劬勞。
蓼音六，草長大貌。



<xa>孝悌</xa>
下特計切。善事父母曰孝，友於兄弟曰悌。



<xa>沚中</xa>
詩菁菁者，莪樂育材也。君子能長育人材，則天下喜樂矣。菁菁者，莪在彼中，沚既見君子
，我心則喜。



<xa>風之上</xa>
詩序曰「詩有六義焉：一曰風；二曰賦；三曰比；四曰興；五曰雅；六曰頌。上以風化下，
下以風剌上。主文而譎諫，言之者無罪，聞之者足以自戒，故曰風。」



<xa>指馬</xa>
近一指，近取諸身也；遠一馬，遠取諸物也。



<xa>澹交</xa>
<pb n="269"/>
見前頌<bf>《秋水》</bf>。



<xa>照乘</xa>
魏惠王曰：「若寡人之國雖小，有徑寸之珠，照前後車各十二乘者十枚。」



<xa>臆</xa>
於力切。



<xa>巴歌</xa>
<bf>《西漢注》</bf>云：「巴，巴人也。當高祖初為漢王，得巴俞人，並趫揵善鬥，與之定三秦滅楚
，因存其武樂也。即今之巴州。俞州宋玉所謂『下俚巴歌』，國中屬而和者數千人矣。趫，
丘祅切。」



<xa>竺卿</xa>
釋子之通稱，謂竺國之卿輔也。亦猶此方三公九卿也。<bf>《釋名》</bf>曰：「卿，慶也。言萬物皆
慶賴焉。」



<xa>伽耶城</xa>
吾佛降誕於迦毗羅城；成道於伽耶城；轉法輪度五比丘巳，入滅拘尸那城。

<pb n="270"/>


<xa>銘</xa>
莫經切。<bf>《釋名》</bf>曰：「銘，名也。記銘其功也。」<bf>《選注》</bf>云：「銘則述其功美，使可稱
也。」



<xa>創</xa>
楚亮切，初也。



<xa>虞虞</xa>
當作虞，音巨。<bf>《釋名》</bf>曰：「所以懸鍾，橫曰栒，縱曰虞。」<bf>《漢書注》</bf>曰：「虞，鹿頭
龍身，神獸也。謂鐘鼓之柎，飾為此獸。栒音筍。」



<xa>警</xa>
居影切，寤也。



<xa>概</xa>
<bf>《紫微》</bf>趙公名。



<xa>惡</xa>
<pb n="271"/>
音烏，安也。



<xa>幽靈息苦</xa>
付法傳云：「罽服吒王極大聦明，威伏四海，殺九億人。因聞馬鳴說法，方悟先非，恐入地
獄。後病被逆臣坐於面上，氣絕而死，墮大海中，為千頭魚，常有釰輪隨身，每聞鐘聲，小
息其苦。乃託夢與子，鍾令長打。」又<bf>《僧傳》</bf>：「釋三果有兄，死生地獄。其妻忽夢夫曰
：『巳死，備經諸苦，今沐禪定寺僧智興鳴鐘聲震，同受苦者一時解脫，今生樂處，可備絹
十匹奉之，並伸吾意。』後奉絹與興，興曰：『子常願也。』絹乃施眾。」



<xa>種智</xa>
根本智，內證真如，即法報二身，名一切智。後得智，外照有緣，應物現形，如水中月，即
三種化身，名種智也。故此二名云“一切種智」。



<xa>飛雄辯</xa>
世尊具飛流之大辯。



<xa>感通傳</xa>
傳云：「西國修多羅院有一石，鍾形如吳樣，色如青，碧玉可受十斛，鼻上有三十三天像，
四面以金銀隱，東西兩面有寶珠陷在其腹中，大如五升，一角分耀，狀若華形，周匝作十方
諸佛初成道像。至日出時，鍾上有諸化佛說十二部經，舍衛城童男、童女悉來聽之，聞法證
聖，犯欲者則不聞法。摩尼大將以金剛杵擊之，百億世界中聞聲，於光明中悉聞百千釋迦佛
說修多羅經，此鍾是拘留秦佛所造。彼佛滅度後，娑竭龍王收去，至釋迦佛興龍復將來，至
<pb n="272"/>
佛滅後，鍾先唱言『卻後三月，當般涅槃』鍾鼻諸天聞皆涕泣，龍復將去。」



<xa>拘留孫</xa>
或言「拘留秦」，此云“應巳斷」。賢劫第一佛。



<xa>錚錚</xa>
楚耕切，金聲也。



<xa>淮甸</xa>
上戶乘切，水名。<bf>《釋名》</bf>曰：「圍也，圍繞楊州北界，東至海也。」



<xa>百鈞</xa>
居勻切。三十斤為一鈞。



<xa>蹲熊</xa>
上徂尊切，坐也；下為恭切，獸也。有爪而多力。



<xa>祇園</xa>
<pb n="273"/>
只，此言「勝氏」，梵云“僧伽藍摩」，此言「眾園」。祇園，寺之通稱。由祇陀太子園，
造佛精舍，因以為名。



<xa>殷殷</xa>
於謹切，雷聲也。



<xa>師資</xa>
見<bf>《雲門錄·上》</bf>。



<xa>鏗鏗</xa>
口莖切，金石聲也。



<xa>索索</xa>
索鐸切。



<xa>二聽</xa>
一、天聽；二、人聽。



<pb n="274"/>
<xa>五觀</xa>
一、肉眼，見粗事色；二、天眼，見因果細色；三、慧眼，見粗細色，心遍真之理；四、法
眼，見色心粗細、因緣、假名、俗諦諸法；五、佛眼見中道圓真佛性之理，又能雙照粗細因
緣事理。



<xa>梵[广@睾]</xa>
餘招切，座也。



<xa>駢羅</xa>
上[簿-寸]眠切。謂駢闐，羅列也。



<xa>幹櫓</xa>
<bf>《禮記·儒行》</bf>「孔子對哀公曰：『儒有忠信為甲冑，禮義為幹櫓。戴仁而行，抱義而處。
雖有暴政，不更其所。』其自立有如此者。」○甲，鎧胄，兜鍪也；幹櫓，小盾，大盾也。



<xa>爰構</xa>
上雨元切，為也，於也；下古候切，架也。



<xa>鯨音</xa>
鯨，魚名，生海中，雄曰鯨，雌曰鯢。大者長十餘里，常以五月就岸生數萬子，至八月引子
<pb n="275"/>
還海，鼓浪成雷，噴水成雨，水族畏之。眼為明珠，或長一千里。<bf>《物類相感誌》</bf>云：「海
岸有獸曰蒲牢，而性畏鯨魚。食於海畔，鯨或躍，蒲牢則鳴聲如鍾。今人多狀蒲牢獸形，施
於鍾上，斫撞為鯨而擊之。鯨本無聲，因鯨躍而蒲牢鳴，故曰『鯨音』。」



<xa>增悲</xa>
猶悲增也。菩薩人不取涅槃而利生曰「悲增」也。



<xa>遵晦</xa>
上將倫切，循也；下晦昧也。



<xa>陟明</xa>
中力切，升進也。



<xa>禹湯</xa>
禹事見瀑泉，湯帝嚳之後名，履字天乙。母氏扶都見白氣貫月，感而生湯。豐下兌上，身長
九尺。仕夏為諸侯，有聖德。諸侯歸之，遭桀無道，囚於夏台，後得免。桀無道，湯與諸侯
同盟於景毫之地，會桀於昆吾之壚，大戰於鳴條之野。桀奔於南巢，湯既克，桀讓天下於務
光，務光不受，湯即位，都於毫（毫疑亳）。



<xa>元凱</xa>
<pb n="276"/>
八元，見前頌。八元應主文，八凱即高陽氏，有才子八人曰：蒼舒、隤[岂*支]、檮[寅
*戈]、大臨、尤降、庭堅、仲容、叔達。八者齊聖，廣淵明允篤誠，天下之民謂之「八凱
」。凱，和也。見<bf>《春秋傳》</bf>。隤[岂*支]，上徒回切；下五哀切。檮[寅*戈]，上徒
勞切；下餘忍切。



<xa>紺園</xa>
梵語「僧伽藍摩」，此云“眾園」。西域有給孤獨園，祇園、金園，雞圍之名園，以群生種
植福慧為義，皆佛祠之通稱。紺園，即紺宇也。<bf>《釋名》</bf>曰「紺，含也。謂青而含赤色也。
內教多稱紺目、紺髮，取此義也。」



<xa>筌蹄</xa>
見<bf>《雲門·忘筌》</bf>。



<xa>既浹</xa>
即協切，洽也，徹也。



<xa>開堂</xa>
說見<bf>《雜誌》</bf>。



<xa>白椎</xa>
<pb n="277"/>
見<bf>《雜誌》</bf>。



<xa>射虎</xa>
見<bf>《祖英·上》</bf>。



<xa>沒羽</xa>
王遇切。



<xa>龍斗</xa>
華嚴鬻香長者。人間有香，名曰「像藏」，因龍斗生，若燒一丸，即起大香雲，彌覆王都，
於七日名雨細香雨。



<xa>專孜</xa>
專孜，無出。當作孜孜。<bf>《說文》</bf>云：「孜孜，汲汲也。」<bf>《周書》</bf>「孜孜無怠」又「惟日
孜孜」。



<xa>自貽</xa>
當作自怡。


<pb n="278"/>

<xa>日用而不勤</xa>
當作日月運而不動。此句誤以月為用，以動為勤。中脫「運」字，誤二字，脫一字。



<xa>鼷鼠</xa>
胡雞切。<bf>《西漢注》</bf>「鼷鼠，一名甘鼠，食人及鳥獸，至盡不痛。」<bf>《爾雅·郭璞》</bf>「有螯
毒者。」



<xa>嘉幸</xa>
當作「喜幸」。



<xa>義烈</xa>
當作「義例」。



<xa>韓信臨朝底</xa>
漢呂后因人告韓信欲反，後與蕭相國詐謀謂信曰：「雖病，可強入賀。」信臨朝，呂后使武
士縛信斬之長樂鐘室。信方斬曰：「吾不用噲通，反為女子所詐。」



<xa>曬浪</xa>
浪當作[日*良]，曝也。
<pb n="279"/>



<xa>寮舍</xa>
寮受命於日。寮疏之以受明，明窗之室謂之寮舍。



<xa>[舀*鸟]</xa>
　
知咸切，鳥啄物。



<xa>月[口*尔]</xa>
當作呢



<xa>叵耐</xa>
上正作叵，不可也。



<xa>韜略</xa>
韜謂「六韜」，武成王作也：第一，霸典文論；第二，文師武論；第三，龍韜主將；第四，
虎韜，偏裨；第五，豹韜，校尉；第六，大韜。司馬略謂三略，上、中、下，黃石公作。韜
，謂韜藏天機；略，謂括略，應變。


<pb n="280"/>

<xa>揉</xa>
人久切。



<xa>寄山</xa>
當作寄士。



<xa>七十九</xa>
七十九，或云八十一，或云七十三，互出不同，各有所主。七十九謂不敢競世尊之壽也。八
十一將晦隱於中岩，預為十年之約，然師實示寂於七十三歲。



<xa>韶陽奇句</xa>
雲門舉長慶拈拄杖云：「識得者個，一生參學事畢。」師云：「識得者個，為甚麼不住？」



<xa>九萬</xa>
<bf>《莊子》</bf>「鵾化為鵬，搏風而上者九萬里。」



<xa>歲月將闌</xa>
闌，希也。<bf>《西漢·注酒》</bf>：「闌，謂半。罷，半。」在曰：「闌如歲，月亦然。」

<pb n="281"/>


<xa>復枕</xa>
當作伏枕，謂困病也。



<xa>一文一技</xa>
<bf>《亡名寶人銘》</bf>曰「一文一藝，空中小蚋，一技一能，日下孤燈。」



<xa>存歷</xa>
歷止其所也。又時也，言存而不忘其時也。



<xa>亮兮辜馬</xa>
見<bf>《祖英·下·亮禪者》</bf>。



<xa>齡難</xa>
當作令難。令，去聲呼。



<xa>負石</xa>
見<bf>《祖英·下·負春》</bf>。

<pb n="282"/>


<xa>投針</xa>
提婆菩薩自執師子國來求論難，造龍猛門，龍猛素知其名，遂滿缽盛水，令弟子持出示之，
提婆見水默而投針，弟子將還，龍猛深嘉嘆曰：「水之澄以方我德，彼來投針，以窮其底。
若斯人者可以論玄議道。」



<xa>寶冠照水</xa>
見<bf>《祖英·上·傅大士》</bf>。



<xa>烈宿</xa>
當作列宿。



<xa>從容</xa>
上七從切，款曲也。



<xa>磨淬</xa>
當從火，作焠，堅刀刃也。七內切。淬，滅火器也，非義。



<xa>幽游</xa>
<pb n="283"/>
當作「優遊」。詩「優哉游哉」。



<xa>羽韓</xa>
當作羽。翰，音寒，羽也。


<xa>雪竇拾遺</xa>
    即<bf>《雪竇錄》</bf>中所未編集者，得於四明寫本，或諸方石刻，及禪人所藏手    
    澤。凡二十九篇，謹錄於左。
上堂云：「要會與麼兔馬有角，古路坦平，忽爾遭撲。」復問：「如何千錯萬錯會不與麼牛
羊無角，古殿苔滑，誰敢措腳？王者不來，清風索索。」隨聲便喝。

小參舉法爾不爾云：「不假功成，將何法爾法？爾不爾俱為唇齒，不假三寸，衲僧又奚為開
口，除卻二聽，且作麼作採取？」乃成頌曰「干城高鎖月，夏雲欲為雨。若謂非全功，子細
看規矩。」故經云「汝試於中，次第標指，此是文殊，此富樓那，此目犍連，此須菩提，此
舍利弗。但如鏡中，無別分[木*片]。」復成頌曰「夏雲多奇峰，干城冷相映。借問諸禪
僧，那個堪憑定？」故經云「汝今諦觀法法何狀？若離色空、動靜、通塞、合離、生滅，越
此諸相，終無所得。生則色空諸法等生，滅則色空諸法等滅。作何形相？相狀不有，界云何
立？」

代別舉王常侍一日訪臨濟同於僧堂看，侍云：「一堂僧還看經麼？」濟云：「不看經〉</by>」侍
云：「還參禪麼？」濟云：「不參禪。」侍云：「經又不看，禪又不參，畢竟作甚麼？」濟
云：「總教成佛作祖去。」侍云：「金屑雖貴，落眼成翳。又作麼生？」濟云：「我將謂是
個俗漢。」師代別云：「強將手下無弱兵，直饒臨濟全機也較三千里。」○承天宗和上錄中
誤收



<pb n="284"/>
<xa>行錄</xa>
師行腳時，問大龍和上：「語者，默者，不是非語非默，更非總是總不是，拈卻大用現前時
人知。」有未審大龍如何，龍云：「子有如是見解。」師云：「者老漢瓦解冰銷。」龍云：
「放你三十棒。」師禮拜歸眾，大龍卻喚適來問話底僧，師便出眾，龍云：「老僧因甚麼瓦
解冰銷？」師云：「轉見敗關。」龍作色云：「叵耐叵耐。」師便休去。南嶽雅和上聞舉云
：「大龍何不與本分草料？」師云：「和上更須行腳。」○師問廬山羅漢和上云：「法爾不
爾如何指南？」漢云：「實謂法爾不爾。」師云：「且聽諸方斷看。」漢云：「道者更鬚子
細。」師云：「喏喏！」○師到舒州四面和上處，才相見便問：「古人道千里無來卻肯伊。
即今和上還肯卻無？」面云：「識取來意好。」師云：「暫時不在。」面云：「知即得。」
師云：「大眾一時記取」○師到蘄州回峰和上處，相見便問：「舊時朋友忌諱總無。今日主
賓若為區別。」峰云：「老兄遠來不易。」師云：「將謂和上忘卻。」峰云：「放一線道。
」師云：「不與麼，卻與麼。」峰云：「且坐喫茶。」師云：「喫茶喫茶。」○師問慧日和
上：「明知生不生相為生之所流，即不問。頗有不知生不生相為生之所流也無。」日云：「
還見兩畔僧麼？」師云：「三十年後此話大行。」日云：「且禮拜著來日。」師上問訊次，
日云：「上座問底話甚奇怪。」師云：「也是尋常。」日云：「老僧未明上座問端。」師云
：「某甲觸忤和上。」日云：「住持事繁。」師遂辭去，日云：「上座諸處去來，何不且住
？」師云：「恩大難酬。」日云：「前去善自保愛。」師云：「喏喏。」○生不生相緣見<bf>《
師子吼了義經》</bf>，經云：「爾時文殊師利問庵提遮曰：『頗有明知生而不生相為生所流者否
？』答曰：『而雖自明，見其力未充而為生所流者是也。』又問曰：『頗有無知不識生性有
畢竟不為生所流者否？』答曰：『無所以者何若不見生性？雖因調伏，少得安處，其不安之
相，常為對治。若見生性者，雖在不安之處，而安相常現前。若不如是知者，雖有種種勝辯
說甚深典籍，而即是生滅心說彼實相密要之言，如盲辯色，因它語故，說得青黃赤白黑，而
不能見色之正相。』」



<xa>疏古</xa>
「寶冠峨峨寒映水，陌路相逢呈卍字。七十九年無處尋，夜來相憶不相似。」


<pb n="285"/>

<xa>偶作</xa>
莫學牧童兒騎牛無準則，莫學取魚父志筌要多得。三個兩個知是誰？風雨忽來天地黑。



<xa>寄贈</xa>
追南嶽舊遊杼歌紀贈首座素禪客，瀟湘稱絕曾遊歷，五十年來常記憶。錦霞片段分水光，藍
岫憑凌鎖寒碧。藏靈掩粹存奧區，雪山草盛滄溟珠。品流誕寄非閑境，汵澹誰論蟾影孤？素
禪客兮聽斯語，道無根兮應自許。五天正令頻頻舉。○<bf>《寄水陽張居士》</bf>「水陽禪者張居士
，龐公淨名可為侶。衰岸休雲觀落花，離城豈有意中語？春風高兮掃雪岩，寒雲影斷見霄月
。月中亦有雙桂樹，三老對誰共攀折？古兮今兮難不難，西江吐盡滄海幹。一言為報宣城客
，歸去應知天地寬。」○石城病中寄謝王延評見訪：「江城秋病客，門掩晝慵開。鵲報禪家
喜，風清國士來。光塵迎不及，靜語愧難陪。一日存輕策，重期謁象雷。」



<xa>餞送</xa>
送一禪者歸越，禪者名思一。遁跡會稽華嚴，居常杜門，性介寡合。予嘗往見之，時年七十
有五，出示北（北疑此）頌，頌尾題云：「慶曆八祀正月，乳峰隱之病中書」「誰觀春草青
？誰對春雲白？若耶溪上寺，去去曾吾宅。」○<bf>《送祥禪者》</bf>「禪客秋思生，攜筇復卷衲。
或問何所來，不知若為答。十萬迢迢非古今，一言會與風雲合」○<bf>《賦松拂送僧》</bf>「落落歲
寒枝，蒼蒼愧春色。對揚曾有規，助語忽無跡。慇勤將贈行，知意不知極。」○<bf>《送曉嚴禪
者之琅玡》</bf>「滁上有宗師，域中隱善賈。烏兔懸高明，風雲擬何藉。卞和未鑒玉，伯樂非辨
馬。羨君遠去尋，斯意斯人也。」○<bf>《送瓘禪者》</bf>「野水輕舟，乘興分流。秋光不盡，誰也
爭求？握松為柄，未極析柳。贈行豈，休休休，百川駭浪兮空悠悠。」○<bf>《送僧》</bf>「萬里迢
迢離蜀國，四明得得訪禪家。林間相見又相別，惹裓亂飄松桂花」○小師元聳再歸省覲以頌
送之。「黃金列國無影樹，曾泛龍舟振高古。我是耽源來豫章，西江吸盡對吾祖。斯之歸兮
非如斯，寒空片段雲垂垂。十萬九萬復何者，一千一櫓休相隨。噫！爭之潮落潮生未遠朝。
」
<pb n="286"/>



<xa>吊悼</xa>
<bf>《悼武威評事》</bf>「極數非論亦可論，半為知幸半銷魂。雖無爵祿資名位，況有鸞凰作子孫。
鄞水好辭星未掩，越山孤廣月應昏。我慚老病松岩下，空對悲風詠德門」○<bf>《悼河間評事》</bf>
「隨喪人物百千重，彈指郊原事巳空。唯有新[圭*戈]小松柏，為君遐古動悲風。」○「
門亦高門好子孫，孝誠風雨雜愁雲。靈兮後夜應生夢，吾愛論文不在文。」○「休嘆光陰不
可追，冥搜何必在清奇？道存交臂新新意，曾許亡兮作者知。」



<xa>真讚</xa>
瑞光月禪師並序：「師雄峰斷際之宏胃也。昔與我結象外之友，萍依殊流，匪謂無定。但二
十年夐指霄極，一日有熙。禪者自姑蘇而至，以師真儀相示，復請為讚。古岩蕭蕭若款善，
應因抽毫勉意式用增仰。」○「道兮孤絕，人將枉駕。再生馬駒，踏殺天下二輪。千輻古今
絕回飛，雹擊電烈風迅雷。東西南北競頭走，相對不知何處來。」○「秋空廓徹兮雲崩騰；
滄海鼓蕩兮波澄澄；瑞光之師兮無盡燈」○「四明僧正定慧大師「太虛不雲，巨溟有月，善
應誰分？纖塵乃絕，良工妙傳，神姿炳著。定慧大師，像齡調御，俯也仰也。為權為衡，德
迥嶽峙，辯列河傾。天人聚中，凜然風清。」○堯峰寶雲禪師「雕檀不彰肖像，何土悲興遽
圓？是謂方起，起必潛殊，二兮乃圖，塵消海嶠，翳絕天衢，寶雲禪師，寒蟾影孤。」



<xa>示寂偈</xa>
「白雲本無羈，明月照寰宇。吾今七十三，天地誰為侶？」○此偈乃會稽思一禪者出示，按
呂夏卿塔碑云：「師將示滅，或曰：『師獨無頌辭世。』而師曰：「吾平生患語之多矣。』
遂亡。」想必有一偽。然其頌頗類雪竇之作，疑呂之說非，故錄之雲。


<pb n="287"/>

<xa>篋衍</xa>
上苦協切，箱篋也；下以淺切，笥也。



<xa>燕金</xa>
燕國產金，故以名焉。



<xa>趙璧</xa>
見<bf>《祖英·連城璧》</bf>



<xa>捻出</xa>
當作拈，奴兼切，持也。捻，諾協切，捏也。非義也。



<xa>一瓣</xa>
見<bf>《雜誌》</bf>。



<xa>萬乘</xa>
孟子云：「方千里而井，井九百畝是也。」古之大國不過萬里，以百里賦千乘，今言萬乘，
率千里之賦也。又孟子云：「天子之制，地方千里。公侯之制，地方百里。伯七十里，男子
五十里是也。」
<pb n="288"/>



<xa>萬歲</xa>
呼萬歲。自古至周未有此禮，桉<bf>《春秋後語》</bf>「趙惠王得楚和氏璧，秦昭王聞之，遺五書，
願以十五城易之。趙遣藺相如奉璧入秦，秦王見相如奉璧大喜，左右呼『萬歲』。」又田單
守即墨，使老弱女子乘城上，偽約降，燕軍皆呼「萬歲」。馮瑗之薛召諸民，債者合劵，劵
既合瑗，乃矯孟嘗君之命，所債賜諸民，因燒其券，民皆呼「萬歲」。至秦始皇殿上，上壽
群臣皆呼「萬歲」。見<bf>《優孟傳》</bf>。蓋七國之時，眾所喜慶，於君皆呼「萬歲」。自漢巳後
，臣下對見於君，及拜恩慶賀，以為常制。又謂「山呼」者。漢武帝至中嶽翌日，親登崇高
，御史乘屬，在廟旁，吏卒盛聞呼萬歲者三，「山呼」萬歲者，自漢武始也。瑗，音院。



<xa>賽</xa>
當作簺。<bf>《說文》</bf>「行棋相塞，謂之簺。先代切。賽，報也，非義。



<xa>膱脂</xa>
當作炙脂，以帽似之言不潔也。



<xa>尳臭</xa>
當作鶻臭，以衫似鶻之腥也。尳睞病，非義也。



<xa>入[邱-丘+厘]</xa>
<pb n="289"/>
　
正作廛，直連切。市廛。



<xa>宇宙</xa>
天地四方曰「宇」，古往今來曰「宙」。



<xa>似吹</xa>
尺偽切，萬籟聲也。



<xa>檀越</xa>
檀那，此雲施者。越謂度，越彼岸。



<xa>額上珠</xa>
<bf>《涅槃經》</bf>云「譬如王家有大力士，其人眉間有金剛珠，與餘力士角力相撲。而彼力士以頭
牴觸，其額上珠尋沒膚中，都不自知是珠所在，其處有瘡，即命良醫欲自療治時。有明醫善
知方藥，即知是瘡，因珠入體，是珠入皮，即便停住，是時良醫尋問力士：『卿額上珠為何
所在？』力士驚答：『大師醫王，我額上珠乃無去耶？』憂然啼哭，是時良醫慰喻：『力士
，汝今不應生大愁苦，汝因斗時寶珠入體，今在皮裡，影現於外。汝曹斗時，瞋恚毒盛，珠
陷入體，故不自知。』時力士不信醫言：『汝今云何欺誑於我？』時醫執鏡以照其面，珠在
鏡中，明瞭顯現。力士見巳，心懷驚怪，生奇特想。『善男子，一切眾生亦復如是，不能親
近善知識，故雖有佛性，皆不能見，而為貪婬瞋恚愚癡之所覆蔽，故墮地獄、畜生、餓鬼。
』」
<pb n="290"/>



<xa>衣中寶</xa>
法華云“譬如有人至親友家，醉酒而臥。是時親友官事當行，以無價寶珠系其衣裡，與之而
去。其人醉臥都不覺知，起巳遊行，到於它國，為衣食故，勤力求索，甚人艱難。若少有所
得，便以為足，於後親友會遇見之，作如是言：『咄哉丈夫，何為衣食乃至如是，我昔欲令
汝得安樂，五欲自恣，於其年日月，以無價寶珠系汝衣裡。』」



<xa>眩目</xa>
上音縣，目，無常主也。



<xa>觀世閑</xa>
<bf>《楞嚴》</bf>文殊偈云「淨極光通達，寂照含虛空，卻來觀世間，猶如夢中事。」



<xa>孫賓</xa>
按<bf>《本傳》</bf>，孫賓，孫武子。後善兵法，設減灶之術敗龐涓於馬陵，以此名顯天下。世傳其
兵法，今禪家流謂設鋪市，卜不知於何而得是說，學者詳焉。賓因臏其足故，更名焉臏，毗
忍切。去膝蓋刑名。



<xa>闍王殺父</xa>
<bf>《涅槃》</bf>云「阿闍世王其性弊惡，喜行殺戮，純以惡人而為眷屬。父王無辜，橫加害逆，因
<pb n="291"/>
害父巳，心生悔熱。身諸瓔珞伎樂不御。心悔熱故，遍體生瘡，其瘡臭穢，不可附近，尋自
念言：『我今此身巳受花報，地獄果報將近不遠。』乃至求佛悔過。」



<xa>善星</xa>
見<bf>《證道歌》</bf>。



<xa>竛竮</xa>
上郎丁切，下溥經切。行不正貌。



<xa>舉揚般若</xa>
今以提唱宗乘謂之舉揚般若可乎？曰：「不可也。涅槃會中只雲吾有正法眼藏，付囑摩訶迦
葉。不聞吾有摩訶般若付囑迦葉也。梵語般若，此雲智慧。若是智慧，自合付囑舍利弗，而
不當付囑迦葉。然般若大經凡六百卷，不聞授記一聲聞人有佛性義。先聖為諸眾生說修多羅
九部之法，及四諦十二因緣，復恐一聞於耳，染污心田，故以般若之經蕩除諸法，故云前所
說法皆為戲論。且吾祖教外別傳之道，不立文字，直指人心，見性成佛。豈得謂之般若乎？
幸願同志參究是說，使宗乘不昧於今時，以為後世學者之法，而又不以人廢言可也。」



<xa>仰山三然燈</xa>
見<bf>《曹山錄》</bf>，非仰山語也。山云：「謂然燈，前有二種：一未知有同於類血之乳；一知有
猶如意未萠時始得本物，此名然燈。前一種知有往來、言語、聲色、是非，亦不屬正照用，
亦不得記。同類血之乳是漏失邊事，此名然燈，直是三際事盡，表裡情忘，得無間斷，此始
得名正然燈，乃雲得記。」
<pb n="292"/>



<xa>魚雁</xa>
魚雁謂音書也。唐李季蘭詩云：「尺素如殘雪，結為雙鯉魚。欲知心裡事，看取腹中書。」
西漢漢使謂單于曰：「天子於上林射得雁，雁足有蘇武系書。」由是單于不敢欺漢使者。



<xa>無邊身</xa>
<bf>《釋迦譜》</bf>云「無邊身菩薩，以丈六之枚（枚疑紋）量佛，佛常出杖餘至梵天亦爾。」



<xa>九州</xa>
冀、兗、青、徐、楊、荊、豫、梁、雍。



<xa>戲論</xa>
<bf>《般若》</bf>云「聖義諦中無分別，無戲論。一切音聲、名字路絕。」



<xa>駝藥</xa>
當作[马*犬]，負也。



<xa>壁觀胡僧</xa>
<pb n="293"/>
達摩為法西來，未逢嗣子，面壁冷坐者九載。傳心繼祖者一人，繇是隻履西歸，道傳東土。
當是時，皆謂之壁觀婆羅門。然先聖出處，宜非淺識者所知。今有學其道者，亦從其說，何
背馳倒置之甚？然祖師面壁，緣乎未見其人。近世往往指為接人時節，豈不厚誣祖師邪？



<xa>三皇冢上</xa>
<bf>《說者》</bf>「指眉間尺事，欲以成褫。前語即三皇之說，未見所出。當雲楚王冢上草蘺蘺。」
事見<bf>《祖英·[鲁*瓦]人》</bf>。



<xa>蓊鬱</xa>
上音翁。草木盛貌。



<xa>鼓鞴</xa>
鼓動也。鞴，步拜切。韋囊，吹火也。



<xa>規繩</xa>
權輿物均而生衡，衡運生規，規圓生矩，矩方生繩，繩直生准。准正則平衡而均，權是為五
也。繩者上下端直，經緯四通，準繩連體衡，權合德百工繇焉。以定其式。見<bf>《律歷誌》</bf>。



<xa>●</xa>
莫狄切，覆也。
<pb n="294"/>



<xa>唳鶴</xa>
<bf>《鶴頓曲》</bf>「其聲出戾，故以鶴鳴為唳。」



<xa>賺舉</xa>
賺，當作詀，直陷切，被誑也。賺市物，失實，非義。



<xa>三疑</xa>
我聞一唱，頓息三疑：一疑阿難轉身成佛；二疑它方佛來；三疑世尊再起說法。一唱，謂「
如是我聞」也。



<xa>屏跡</xa>
上音餅，蔽也。



<xa>法輪</xa>
<bf>《正理論》</bf>云「如世間輪有轂輞，八支聖道似彼名輪。正見、正思惟、正勤、正念似輻；正
語、正業、正命似轂。正定似輶故也。」



<pb n="295"/>
<xa>娑婆</xa>
此云“苦忍」。



<xa>雞足守衣</xa>
時大迦葉波入王舍城最後乞食，於食巳未久，登雞足山。山有三峰如仰雞足，迦葉入中結加
趺坐，作誠言曰：「願我此身並衲缽杖，久住不壞，乃至經於五十七俱胝六十百千歲，慈氏
如來應正等覺出現世時，施作佛事。」發此願巳，尋般涅槃。時彼三峰便合成一，掩蔽迦葉
，儼然而住。及慈氏佛出現世時，將無量人天至此山上，告諸眾曰：「汝等欲見是釋迦牟尼
佛杜多德弟子迦葉波否？」咸曰：「欲見。」時佛即以右手均雞足山頂，應時峰坼，還為三
分。時迦葉波將衲缽杖從中而出，上升虛空，無量天人睹斯神變，嘆未曾有，其心調柔，慈
氏世尊如應說法，皆得見諦。



<xa>女媧補天</xa>
<bf>《淮南子》</bf>云「共工氏兵強凶暴，而與堯帝爭功，戰敗力窮，乃以頭觸不周山而死，天柱為
之折，女媧煉五色石而補天，故東傾而水流。」又<bf>《列子》</bf>云「陰陽失度，二辰盈縮名缺，
不必形虧。名補女媧煉五行五常之精以調和陰陽晷度，順序不同，氣質相補。」



<xa>金峰窠</xa>
撫州金峰和上拈起枕子云：「一切人喚作枕子。」金峰道：「不是。」僧云：「未審和上喚
作甚麼？」師拈起枕子，僧云：「恁麼則依而行之。」師云：「你喚作甚麼？」僧云：「枕
子。」師云：「落在金峰窠裡。」



<pb n="296"/>
<xa>桎梏</xa>
上之日切。在足曰桎；下古沃切，在手曰梏。桎梏，紂所作。



<xa>一揆</xa>
求癸切，度也。



<xa>梅林止渴</xa>
魏武帝與軍士失道，大渴而無水，遂令曰：「前有梅林，結子甘酸，可以止渴。」士卒聞之
，口中水出，遂得及前源。



<xa>蘺</xa>
音離。蘺蘺，輕細貌。



<xa>打春牛</xa>
立春日出土牛以示農耕之早晚。立春早則策牛人近前，立春晚則人在後，所以示人之早晚也
。



<xa>單于</xa>
上音禪。單于，虜語，此言廣大也。虜入（入疑人）謂撐犁、孤塗。單于，撐犁，此言天孤
塗。此言子謂天子廣大也。撐，丈庚切。
<pb n="297"/>



<xa>金牙作</xa>
唐尉遲傳無金牙事，蓋出於俚語。



<xa>蹊徑</xa>
胡雞切，逕路曰蹊。



<xa>嚲袖</xa>
丁可切，垂下也。



<xa>王孫公子</xa>
王孫，王者之裔。公子，公侯貴人之子。



<xa>顰呻</xa>
敵翻自在無畏。



<xa>狼煙</xa>
<bf>《西漢注》</bf>「邊方備胡[寇-(敲-高)+ㄆ]作高土櫓，櫓上作桔，槔頭兜零以草置其中
<pb n="298"/>
，常低之。有[寇-(敲-高)+ㄆ]即火然舉之，以相告曰烽。又以狼糞積之，[寇-(
敲-高)+ㄆ]至即然，以望其煙。蓋狼糞為煙，煙氣直上，雖風吹不斜故也，其煙曰燧。
晝則舉燧，夜則舉烽。」



<xa>夤[泳-永+公]</xa>
　
上翼真切，連也；下當作緣。連緣，[泳-永+公]流也，非義。



<xa>祖送</xa>
<bf>《西漢注》</bf>「祖者，送行之祭，因饗飲也。昔黃帝之子累祖好遠遊，而死於道，後人以為行
神。」



<xa>刜鍾</xa>
上音弗，斷也。



<xa>琗璨</xa>
琗，正作璀，七罪切；下七旦切。璀璨，玉光也。



<xa>赤眉</xa>
王莽新室赤眉力子都樊崇以饑饉相聚起於琅邪，轉抄掠眾皆萬數，以朱塗眉為號，故曰赤眉
<pb n="299"/>
。



<xa>和南</xa>
<bf>《寄歸傳》</bf>云「梵語訛，略正雲畔睇，此言致敬。」



<xa>金剛座陷</xa>
菩提樹垣疊磚高峻極固，東西長，南北稍狹，正門東對尼連禪河，正中有金剛座，賢劫初成
，與天地俱起，據三千大千之中，下極金輪，上齊地際，金剛所成，周百餘步。賢劫千佛皆
就座成道降魔。一二百年來，眾生薄福，往菩提樹，不見金剛座。佛涅槃後，諸國以兩軀觀
自在菩薩像，南北標界，東向而坐。相傳此菩薩身沒不見，佛法當盡。今南邊菩薩巳沒至胸
，其菩提樹即畢缽羅樹。佛在時高數百尺，比頻為惡王誅伐，今可五丈餘。佛坐其下成無上
覺，因謂之菩提樹。樹莖黃白，枝葉清潤，秋冬不凋，唯至如來涅槃日，其葉頓落，經宿還
生如本。



<xa>錢塘</xa>
昔郡議曹華倍義立此塘以防海水，遂開募有能致土石一斛與錢一千，旬日之間，來者雲集。
塘未成而譎不復取，遂棄土石而去。塘以之成也，見<bf>《東漢書》</bf>。



<xa>單傳</xa>
傳法諸祖初以三藏教乘兼行，後達摩祖師單傳心印，破執顯宗，所謂教外別傳，不立文字，
直指人心，見性成佛。然不立文字，失意者多，往往謂屏去文字，以默坐為禪，斯實吾門之
啞羊爾。且萬法紛然，何止文字不立者哉？殊不知道猶通也，豈拘執於一隅，故即文字而文
<pb n="300"/>
字不可得。文字既爾餘法亦然，所以為見性成佛也。豈待遺而後巳？予嘗覽<bf>《新金山》</bf>，或
曰十篇，其八或曰人心本質皆住其自性，柰何奔走道路，遺[氵*匽]淳風，且吾聖人之道
自無上乘中不立一塵一名，至於有法過於涅槃，亦說如幻如夢。故蕭梁之世有達磨西來，不
立文字，貴在從其要也。今之知識昏默斯道，乃互立事蹟，得不增其遷倚而不乖濫者哉？曰
子之所議，志在匹夫，而不善聖人之行事也。且古之人君而有天下，皆省方觀民而設教化，
欲使民不濫吾聖人之道，豈不然乎？豈獨志，子不言而為無為者邪？子豈不聞始皇坑儒焚書
，欲我黔黎歸於淳素，民至於今咸稱無道，子當飲我昌言，無以覆車同轍也。夫為天下之宗
匠者，事欲光大吾道，厥有百家，蹊徑無所不學，苟不然者，凡陞堂入室而四方學者雲萃，
戶庭機鋒並進，則將何以頓挫。既亡精辨，玉石胡分？紊亂是非，不能排擯。夫是則非為異
人不服，抑亦將吾道之墜地也。



<xa>定光招手</xa>
智者顗禪師，十五時禮佛像，恍然如夢，見大山臨海際，峰頂有僧招手，接入一伽藍：「汝
當居此，汝當終此。」天台佛隴有定光禪師，先居此峰，謂弟子曰：「不久當有善知識領徒
至此。」俄爾智者至，光曰：「還憶疇昔舉手招引時否？」



<xa>庵摩勒</xa>
此言難分別。以果似柰非柰故，以為名彼國，或名王樹，謂在王城種也。



<xa>金雞</xa>
人間本無金雞之名，以應天上金雞星故也。天上金雞鳴，則人間亦鳴。見<bf>《記室新書》</bf>。



<pb n="301"/>
<xa>阿逸多</xa>
此雲無能勝，彌勒姓也。



<xa>香嚴拄杖</xa>
溈山寄拄杖與香嚴，嚴乃橫按膝上云：「蒼天蒼天。」院主問尊上寄物至，為甚麼哭蒼天？
」嚴云：「不見道冬行春令。」



<xa>籌室</xa>
西竺第四祖優婆鞠多傳法，化導得度者甚眾。每度一人以一籌置於石室，其室縱十八肘，廣
十二肘，充滿其間。最後一長者子名曰香至，出家悟道，因夢易名曰提多迦者，即五祖也。



<xa>[感*鸟][感*鸟]</xa>
正作[甘*鸟]，古闇切。



<xa>七處九會</xa>
佛說<bf>《華嚴》</bf>：一、菩提場中；二、普光明殿；三、忉利天宮；四、夜摩天；五、兜率天；
六、它化自在天；七、重會普光明殿；八、重會普光明殿；九、給孤獨園。



<xa>六和</xa>
一、身和共住；二、口和無諍；三、意和同事；四、戒和同修；五、見和同解；六、利和同
<pb n="302"/>
均。



<xa>九流</xa>
一曰儒流，謂順陰陽，陳教化，述唐虞之政宗，仲尼之道也；二曰道流，謂守弱自卑，陳堯
舜揖讓之德，明南面為政之術，奉<bf>《易》</bf>之謙也；三曰陰陽流，謂順天曆象，敬授民時也；
四曰法流，謂明賞敕法，以助禮制也；五曰名流，謂正名別位，言順事成也；六曰墨流，謂
清廟宗祀，養老施惠也；七曰縱橫流，謂受命使平，專對權事也；八曰雜流，謂兼儒墨之詮
，含名法之訓，知國大體，事無不貫也；九曰農流，謂勸厲耕桑，備陳食貨也。



<xa>虹虹</xa>
上音洪，下音降。螮蝀也。



<xa>謫僊拏月</xa>
李白，字太白。十歲通計書，既長，隱泯山，州舉有道不應。天寶初，南入會稽，與吳筠善
。筠被詔，故白亦至長安，往見賀知章，知章見其父，嘆曰：「子謫僊人也。」言於玄宗，
召見金鸞殿，論當世事，奏頌一篇，帝賜食，親為調羹。有詔供奉翰林，猶與酒徒醉於市。
帝坐沉香，子亭意有所感，欲得白為樂章，召入而自巳醉，左右以水頮面，稍解授筆成文，
婉麗精切無留思。帝愛其才，數宴見。白嘗侍帝，醉使高力士脫靴，力士素貴恥之，摘其詩
以激楊貴妃。帝欲官白，妃輒沮止。白自知不為親近所容，益傲放不自修，懇求還山，帝賜
金放還白浮游四方。嘗乘月與崔宗之自採石至金陵，著宮錦袍，坐舟中，旁若無人。代宗立
以左拾遺召白，巳卒。年六十餘。或言拏月沉江，未見所出。頮，音誨，洗面也；沮，在呂
切，止也。


<pb n="303"/>

<xa>劫初鈴子</xa>
<bf>《寶積經》</bf>云「善順菩薩得劫初時閻浮金鈴，於四衢中高聲唱言：『此舍衛中誰最貧窮，當
以此鈴而施與。』時有耆舊最勝長者：『我於此城最為貧窮，可施於我。』菩薩云：『汝非
貧者，有波斯匿王，最為貧者。』即往至彼王所前白王言：『我於此城得劫初時閻浮金鈴，
有最貧者，而施與之。城中最貧，無過王者。今齎此鈴，願以相奉。』復說偈言：『若人多
貪求，積財無猒足。如是狂亂者，名為最貧人。』王聞斯語，內懷慚愧。『仁者，汝雖善勸
，我猶未信，為汝自說，為有證乎？』答曰：『汝不聞耶？如來至真等正覺，當證大王是貧
窮人。』王言：『我願相與，往見如來。』於是善順菩薩說偈：『遙請如來，從地湧出。』
爾時世尊告言：『大王當知，或有於法，善順貧窮，王當富貴。或有於法，王為貧窮，善順
富貴，所以者何？身登王位，於世自在。王為富貴，善順貧窮，勤持梵行，樂持尸羅。善順
寶貴，王為貧窮。』」



<xa>女人定</xa>
<bf>《諸佛要集經》</bf>「文殊尸利欲見佛集不能得，到諸佛各還本處，文殊尸利到諸佛集處，有一
女人近彼佛，坐入三昧。文殊尸利入禮佛足巳，白佛言：『云何此女人得近佛坐，而我不得
？』佛告文殊尸利：『汝覺此女人，令從三昧起，汝自問之。』文殊尸利即彈指覺之，而不
可覺，以大聲喚，亦不可覺，捉手牽，亦不可覺，又以神足，動三千大千世界，猶亦不覺。
文殊尸利白佛言：『我不令覺。』是時佛放大光明，照下方世界，是中有一菩薩名棄諸蓋，
即時從下方來到佛所，頭面禮足，一面而立。佛告棄諸蓋菩薩：『汝覺此女人。』即時彈指
，此女從三昧起，文殊尸利白佛：『以何因緣我動三千大千世界不能令此女起，棄諸蓋菩薩
一彈指便從三昧起？』佛告文殊尸利：『汝因此女初發阿耨多羅三藐三菩提，是女人因棄諸
蓋菩薩發阿耨多羅三藐三菩提，以是故汝不能令覺。』○頌家謂綱明菩薩乃<bf>《傳燈錄》</bf>所載
，未詳桉何經論，撿藏乘不見所出。



<xa>想變體殊</xa>
<pb n="304"/>
想，當作相，形相也。所以對情智也。想變甚無謂<bf>《華嚴疏主》</bf>云「眾生包性德而為體，依
智海以為源。但相變體殊，情生智隔。」



<xa>軒轅鏡</xa>
書傳無聞，蓋相承而為此說。



<xa>驪龍</xa>
郎奚切，黑色龍也。



<xa>編竹籜</xa>
當作班竹柄。班、竹，舜二妃，堯之二女也。曰南湘夫人，二女啼以涕，揮竹，竹盡斑。見
張華<bf>《博物誌》</bf>。



<xa>蚩尤</xa>
<bf>《史記》</bf>「蚩尤作亂，不用帝命。於是黃帝乃征師諸侯與蚩尤戰於涿鹿之野。遂禽殺蚩尤，
而諸侯咸遵軒轅為天子，用鏡照蚩尤而殺之，事出不經。蚩，赤這切；涿，音卓。」



<xa>季札</xa>
<bf>《史記》</bf>「延陵季子出聘過徐，徐君慕季子劍，季子心許之，及回，徐君巳亡，因掛寶劍於
墓樹而去。從者曰：『徐君巳死。』季子曰：『不然，吾心許之，豈以死背吾心哉？』」
<pb n="305"/>



<xa>南柯</xa>
東平淳於芬吳楚游浹之士，恃酒不撿家，住郡東，有大槐樹，枝葉扶疏，芬嘗與酒徒婆娑其
下。一日過飲致疾，扶歸臥於東序之下，夢中忽忽然見二紫衣使者跪曰：「槐安國王遣臣奉
迎。」芬不覺下榻入門，見左右車馬侍從數人，皆盛飾，扶芬登車，出戶指古穴而去。忽見
山川境物與人世不殊，可十里有都城，左右傳呼甚嚴，次入大城門，門樓榜曰「大槐安國」
。俄有一騎傳曰：「王以駙馬遠到，令館於東華宮。」頃爾間，又見一門，洞啟芬降，而入
環視，堂宇金碧，彩錯往來遊玩者，皆以淳於郎為戲語。芬會故人周弁田子華，方敘舊間，
遽聞呼相至，芬降階而揖相曰：「賢者不以弊國而來國內，寡君欲要賢者，托以姻婭。」芬
曰：「賤跡陋薄，豈有是望？」相因請行數步，間至殿堂，唯居一人，素服華冠，儼若王者
之尊。左右令芬拜王曰：「奉令尊之命，欲一小女，配君子。」芬未知所對，但俯伏而巳。
王曰：「卿可且回館舍。」芬沉思父昔在日，作邊臣，陷虜中，往往與虜交和，而有是事邪
？未幾羊雁之幣，咸備左右，嬪從或稱華陽姑青溪女上僊子、下僊子翠步躞蹀，彩錯玲瓏，
數里間撤幔去扇，見一女號金枝公主，容貌姣好，芬交之頗甚歡娛。王一日謂芬曰：「吾南
柯郡事不理，太守黜廢，欲藉卿典之，可與小女同行。」遂敕有司，備行具甚盛，行至城門
，榜曰「南柯郡」。芬典之二十餘年，芬妻遘疾，旬日而死，謚順義公主，葬於國東盤龍崗
。王謂芬曰：「卿辭家日久可歸。」芬曰：「家即此矣，又何所歸乎？」王笑曰：「卿本人
間族，非此也。」芬似稍有悟，王令左右送至門，升自西階，見巳臥於東序之下。芬甚驚怪
，使者呼芬姓名，數呼芬方大覺。因出戶尋槐樹下穴，芬指曰：「此即夢中所經。」遂令僕
荷斧斷擁腫斫查檗，尋究穴下可袤丈尺，有太穴夷坦，洞然可容一榻，有積壤如台榭，群蟻
輔之，此即蟻王槐安國之都。又一穴，有一腐龜殼，大如斗，有小墳高尺餘，即芬葬妻之墓
。芬追前事，感嘆無巳。見<bf>《靈怪集》</bf>。姣，音爻。



<xa>嗚呼</xa>
<bf>《西漢注》</bf>「鳴呼，或作於戲，或作烏虛，或烏呼者，義皆同。蓋嘆聲也。俗之讀者隨字而
別文，曲為解釋，雲有吉凶、善惡之殊，是不通其大旨也。義例具詩及尚書，不可一一遍舉
<pb n="306"/>
之。



<xa>斷金</xa>
張歆與管寧為友，二人鋤園見金一挺，寧遂揮鋤，與歆而去。尋有采薪人見之為蛇，因而斫
為二段。歆與寧復來見之，乃金也。



<xa>芥城</xa>
<bf>《智度論》</bf>：「如經有一比丘，向佛言：『幾許名劫？』佛言：『我雖能說，汝不能知，當
以譬喻可解。有方百由旬城，溢滿芥子，有長壽人過百歲持一芥子去，芥子都盡，劫猶未盡
。』」



<xa>拂石</xa>
見<bf>《雪竇頌古》</bf>。



<xa>修羅酒</xa>
舊翻無酒，謂采四天下花於海釀酒不成，故言無酒。或云非天，此神果報最勝，鄰次諸天而
非天，故言非天也。
　


<xa>琁璣</xa>
琁璣玉衡以齊七政。琁，美玉也，族轉而衡平，以玉為璣。衡，謂渾天儀也。
<pb n="307"/>



<xa>紅塵</xa>
塵本不紅，以言其染也。



<xa>犁奴</xa>
音犛牛，駁文也。



<xa>法幢</xa>
喻菩薩人高出建立，見者歸向，降伏魔軍，自無怖畏，如世幢幟。



<xa>鴻門</xa>
項羽與沛公為鴻門之會，亞父謀欲殺沛公，令項莊拔劍舞坐中欲擊沛公。項伯常屏蔽之，時
獨沛公與張良得入，坐樊噲，居營門外，事急直撞入，立帳下，沛公如廁，走還霸上。




<xa>繽紛</xa>
上匹賓切。繽坋，交雜也。



<pb n="308"/>
<xa>金錘</xa>
見<bf>《祖英·上》</bf>



<xa>方便</xa>
<bf>《演義》</bf>云「方，謂方法；便，謂便宜。」



<xa>不怕</xa>
當作不泊，音薄，止也。



<xa>[耷*皮][强-弓+目]</xa>
上或作[耷*皮]都搕切；下充之切。目汁凝也。



<xa>[土*孛][土*孛]</xa>
蒲沒切，起也。



<xa>金鎖難</xa>
<bf>《智度論》</bf>云「譬在囹圄，桎梏所拘，雖復蒙赦，更系金鎖，人為愛系，如在囹圄，雖得出
家，更著禁戒，如系金鎖。」


<pb n="309"/>

<xa>砐峇</xa>
當作岌圾，上逆及切；下魚合切。危也。



<xa>忘羊</xa>
忘，當作亡。<bf>《莊子》</bf>「臧與谷收羊而俱亡羊，問臧：『何為挾策讀書？』問谷：『何事博
塞以游，亦亡其羊。』」二人者，業雖不同，其於亡羊一也。



<xa>天得一</xa>
見老子昔之得一章說曰：「一之為一，無乎不遍，無乎不在，最為奧密難言。」



<xa>無邊剎境</xa>
見<bf>《長者合論·序》</bf>



<xa>彌綸</xa>
猶纏裹也。言周匝包裹。見<bf>《漢書拾遺》</bf>。



<xa>問訊</xa>
訊亦猶問，古之重語也。

<pb n="310"/>


<xa>焃焃</xa>
與赫同，呼格切，火赤貌。



<xa>身現圓月</xa>
龍樹大士既受大法眼藏。尋游化至南天竺國，先是其國之人好修福業，洎大士至說正法要，
乃遽相謂曰：「唯此興福最為勝事，佛性之說何可見邪？」大士即語之曰：「汝眾欲見佛性
，必除我慢乃可至之。」其人曰：「佛性大小？」曰：「非小非大，非廣非狹，無福無報，
不死不生。」其人聞大士所說臻理，皆願學其法。大士即於座上化其身，如一月輪。時眾雖
聞說法，而無睹其形，適有長者之子曰：「迦那提婆在彼人之中，視之獨能契悟。」遽謂眾
曰：「識此相否？」眾曰：「非我等能辨。」提婆曰：「此蓋大士示現，以表佛性，欲我等
詳之爾。夫無相三昧，形如滿月。佛性之義，廓然虛明。」語方巳而輪相忽隱，大士復儼然
處其本座而說偈言：「身現圓月相，以表諸佛體。說法無其形，用辨非聲色。」見<bf>《正宗記
》</bf>。



<xa>世諦</xa>
<bf>《涅槃》</bf>云「如出世人所知者，第一義諦，世間人知者，名為世諦。」諦以審實為義。



<xa>相治</xa>
音持，理也。



<pb n="311"/>
<xa>妖孽</xa>
上於喬切，下魚列切。<bf>《說文》</bf>云「衣服歌謠草木之怪謂之妖；禽獸蟲蝗之怪謂之孽。」



<xa>築長城</xa>
秦始滅六國一統天下，有童子云：「亡秦者胡也。」乃遣大子扶蘇、將軍蒙恬領兵役萬姓，
築萬里長城以防胡。始皇崩，丞相李斯乃立少子胡亥為二世皇帝，帝用佞臣趙高，讒殺李斯
，不修國政，天下乃亂，秦遂滅。見<bf>《春秋後語》</bf>。



<xa>客拈拄杖</xa>
叢林商量尊宿凡過別院，陞堂不當，便拈拄杖謂之不知賓主，此皆世諦臆論，豈為見道之高
識？且夫寶座一登，道無先後。杖拂應用，蓋對時機，何賓主之間然而妨道用？愚嘗讀天衣
至淨慈陞座，首拈拄杖卓一下，然後稱提，亦豈曰賓主不分者乎？



<xa>那蘭陀</xa>
此雲施無猒。其地本庵沒羅長者園，五百商人以十億金買以施佛，佛於此處三月說法，商人
多有證果之者，又曰庵沒羅。園有池，池中有龍，名施無猒，寺近彼池，故以名焉。



<xa>靈龜曳尾</xa>
凡龜之行，常曳尾以掃其跡，而尾跡猶存。莊子所謂「吾將曳尾於塗中。」



<pb n="312"/>
<xa>殿後</xa>
都殿切。軍在前曰啟，在後曰殿。



<xa>蚌鷸</xa>
趙伐燕，蘇代說趙曰：「臣適遇小水蚌出暴而鷸啄其肉，蚌合，夾其喙。鷸曰：『今日不雨
，明日不雨，必見蚌晡。』蚌亦謂鷸曰；『今日不出，明日不出，必見死鷸。』兩不捨，漁
父並擒之。燕趙相支，秦為漁父矣。」



<xa>相馳</xa>
當作相持。持，執持也。馳，走也，非義。



<xa>漚和</xa>
梵雲漚和「俱舍羅」，此言方便。



<xa>灰池玉管</xa>
截竹為管，謂之律，置之密室，以葭莩為灰，以實其端。其月氣至則飛灰而管空。見蔡邕<bf>《
月令章句》</bf>云。



<xa>曄曄</xa>
筠輒切，光也。
<pb n="313"/>



<xa>敩</xa>
胡教切，學也。



<xa>全威</xa>
如大師子殺香象時，皆盡其力。殺兔亦爾，不生輕想。諸佛如來亦復如是，為諸菩薩及一闡
提演說法時，功用無二。見<bf>《涅槃經》</bf>。
　


<xa>常啼賣心</xa>
<bf>《般若·三百九十八》</bf>云：「爾時常啼往東方法湧菩薩求學般若，『當以何物而為供養？然
我貧匱，無有花香，上妙供具。我今應自賣身以求價直，持用供養。』遂入市肆中，高聲唱
言：『我今自賣，誰欲買人？』時天帝釋言：『我當試之。』化為婆羅門身，詣常啼所言：
『汝今何緣憂愁不樂？』答言：『我今貧乏，無諸財寶。愛重法故，欲自賣身。遍此城中，
無相問者。』曰：『我於今者，正欲祠天，不用人身，但須人血、人髓、人心，頗能賣否？
』曰：『仁所買者，我悉能賣。』即伸右手，執取利刀，剌已左臂，令出其血，復割右髀皮
肉置地，破骨出髓，復趣牆邊，欲剖心出。天帝復形，以至平復如本。」<bf>《智論》</bf>「問：『
常啼賣身與它，誰齎此物往供養？』答：『捨身即是大供養。去住無在。』有人言：『是人
賣身取財，因人供養，我為供養故賣身為奴。』又人言：『爾時世好人皆如法，雖自賣身，
主必聽供養而還。』然觀二緣，乃與問意不相違背。」



<xa>鑰</xa>
與龠同，音藥。關下牡也。
<pb n="314"/>



<xa>汗馬</xa>
李廣利為貳師將軍，伐大宛國，得汗血馬，名蒲捎。漢武作<bf>《天馬之歌》</bf>，馬出汗即有功勞
，故云汗馬。



<xa>藏機</xa>
<bf>《經律異相》</bf>云：「有啖人鬼，捉得一人，其人多智，日方欲出謂鬼曰：『問君一義，我死
無恨。』鬼曰：『請言。』曰：『君何以面白背黑？』曰：『我鬼性畏日也。』其人聞之，
往日而走，鬼畏日故，更不能獲，其人得脫。因說偈言：『勤學第一道，勤問第一方。道逢
羅剎難，背陰向太陽。』」



<xa>禹帝</xa>
見<bf>《祖英·上·大禹》</bf>。



<xa>巨靈</xa>
見<bf>《雪竇頌古》</bf>。



<xa>蜀魄</xa>
即杜宇也。<bf>《華陽國誌》</bf>云：「鳥有名杜宇者，其大如鵲，其聲哀，而吻有血。土人云春至
則鳴，聞其初聲者，則有別離之苦，人皆惡聞之。」又<bf>《成都記》</bf>曰「杜宇亦曰杜主，自天
<pb n="315"/>
而降，稱望帝好稼穡，至今蜀人將農者，必先祀杜主。時荊州人鱉靈死，其屍溯流而上，至
文山下復生，見望帝，帝因以為相號曰『開明』。會巫山壅江人遭洪水，開明為鑿，通流有
大功，望帝因以位禪焉。後望帝死，其魂化驗為鳥，名杜宇，一名杜鵑，亦曰子規。」



<xa>鵽[鸟*刀]</xa>
上都括切。鵽，鳩鳥名，大如鴿，無後趾；下陟交切，[鸟*刀]，[尧*鸟]黃也。好剖
葦皮食其中蟲，或音刀，非也。[鸟*刀]，女女切。



<xa>通達佛道</xa>
<bf>《維摩詰經》</bf>「文殊師利向維摩詰言：『菩薩云何通達佛道？』維摩詰言：『若菩薩行於非
道，是為通達佛道。』又問：『云何菩薩行於非道？』答曰：『若菩薩行五無間而無惱恚，
至於地獄而無罪垢。』」



<xa>色見聲求</xa>
金剛般若偈曰「若以色見我，以音聲求我，是人行邪道，不能見如來。」



<xa>鵝王別乳</xa>
<bf>《正法唸經》</bf>云「譬如水乳同置一器，鵝王飲之，但餘其乳汁，其水猶存。」<bf>《出曜經》</bf>云
「昔有人多捕群鶴，孚乳滋長，展轉相生，其數無限。養鶴之法，以水和乳，乃得飲之。鶴
之常法，當飲之時，鼻孔出氣，吹水兩避，純飲其乳。」又健陀羅白燈光王曰：「我思世事
，長項白鶴，以水和乳令飲，但飲其乳，唯有水存。」王曰：「此事實否？」答言：「王當
日（日疑自）驗。」王令鶴飲，果如所言，王曰：「此有何緣？」答曰：「鳥口性醋，若飲
<pb n="316"/>
乳時，遂便成酪，致令水在。」



<xa>困魚止箔</xa>
箔簾也。<bf>《寶藏論》</bf>曰：「夫進道之由，中有萬途，困魚止箔，病鳥棲蘆。」<bf>《說者》</bf>曰：
「此舉事以況漸言學者進悟之由也。途，道也。即八萬四千之法門，隨機各解。如困魚止小
箔，病鳥棲蘆叢，雖各得所安，俱未至於大海深林也。」



<xa>一宿祖關</xa>
永嘉玄覺因習天台止觀，內心明靜，求證於曹溪大（大疑六）祖。祖方踞坐丈室，師振錫，
繞座三匝，卓然於前，祖曰：「沙門具三千威儀，八萬細行。大德自何方而來，生大我慢？
」師曰：「生死事大，無常迅速。」祖曰：「何不體取無生，了無速乎？」曰：「體即無生
，了本無速。」祖曰：「如是，如是。」方具威儀，禮畢辭還。永嘉祖曰：「返太速乎？」
曰：「本自非動，豈有速邪？」祖曰：「雖（雖疑誰）知非動？」曰：「仁者自生分別。」
祖曰：「汝甚得無生之意。」曰：「無生豈有意邪？」祖曰：「無意誰當分別？」曰：「分
別亦非意。」祖曰：「善哉善哉。少留一宿。」世謂之「一宿覺」。



<xa>威音王佛</xa>
禪宗不立文字，謂之教外別傳。今宗匠引經所以明道，非循跡也。且威音王佛巳前，蓋明實
際理地。威音巳後，即佛事門中，此藉喻以顯道，庶知不從人得。後人謂音王，實有此緣。
蓋由看閱乘教之不審，各本師承[泳-永+公]襲而為此言，今觀威王之問，豈不然乎？



<xa>泥犁</xa>
<pb n="317"/>
此言「寄系」，又云「閉城」，有罪者乘中陰身入此城。又曰「捺落迦」，此言「無間」。
多是造作無間之業來生此中，或義翻「地獄」是也。



<xa>調達</xa>
梵云“調達」，或云「提婆達多」，或云「提婆達兜」，此並翻「天熱」，以其生時，人天
心皆忽驚熱，故因為名，或翻為「天授」。<bf>《報恩經·四》</bf>云：「提婆達多於無量劫，常欲
毀害世尊，巳至成佛，出佛身血，生入地獄。爾時世尊即遣阿難往地獄問訊：『苦可忍否？
』受教即往獄門問牛頭阿傍言：『為我喚提婆達多，汝喚何佛提婆達多？』阿難言：『我喚
釋迦佛提婆達多。』時阿傍即語提婆達多言：『阿難在外，欲得相見。』提婆達多言：『善
來阿難，如來猶能憐憫於我邪？』阿難言：『如來遣問訊，苦痛可堪忍否？』提婆達多言：
『我處阿鼻地獄，猶如比丘入三禪樂。』」<bf>《智論·八》</bf>「問：『初禪、二禪亦有受樂，何
以但言第三禪？』答：『樂有上、中、下。下者初禪；中者二禪；上者三禪。初禪有二種樂
根，喜根，五識相應樂根，意識相應喜根；二禪中意識相應喜根；三禪中意識相應樂根。五
識不能分別，不知名字相，眼識生如彈指頃，意識巳生。以是故五識相應樂根，不能滿足樂
；意識想應樂根，能滿足樂。過是三禪，更無樂。以是故言，猶如比丘入三禪樂。」



<xa>半滿</xa>
<bf>《涅槃·八》</bf>云：「半字義者，皆是煩惱言說之根本，故名半字。滿字者，乃是一切善法言
說之根本也。譬如世間為惡之者，名為半人；修善者，名為滿人。故西秦曇無讖三藏依涅槃
，此經以了義大乘為滿字教，不了義小乘為半字教，立半滿之教，曇無讖始也。



<xa>秀能</xa>
慧能居於雙峰曹侯溪，神秀棲於江陵當陽山。同傳五祖之法，盛行天下，並德行相高於是道
與南北，能為南宗，秀為北宗，以居處稱之也。
<pb n="318"/>



<xa>雕砂</xa>
有西蜀首座遊方至白馬，舉華嚴教問曰：「一塵含法界時如何？」白馬曰：「如鳥二翼，如
車二輪。」座曰：「將謂禪門別有奇特，元來不出教意。」乃還裡中尋向夾山會禪師道化，
遂遣弟子持前語問之，山曰：「雕砂無鏤玉之談，結草乖道人之思。」弟子回舉似其師，乃
伏膺禪道，參問玄旨。



<xa>一錘便成</xa>
錘，當作椎。雪峰問投子云：「一椎便成時如何？」子云：「不是性[(亻*喿)/心]漢
。」峰云：「不假一椎時如何？」子云：「不快漆桶。」○<bf>《智覺心賦》</bf>云「如王索一椎之
器，言下全通。」注云：「王索寶器，須是一椎便成。第二，第三皆不中，進此喻一言之下
便契無生，不須再問，便落陰界。」



<xa>不壞四禪</xa>
<bf>《阿毗曇論》</bf>云「初禪內有不定想，有覺有觀，熾然似火，焚燒法體外有不定想，為火所燒
；二禪內有不定想喜受，似水外有不定想，為水所漬；三禪內有不定想，猶風有出入息，外
有不定想，便為風所動；四禪中內無不定想，不為外法所攝，巳得念護，除內不定想。」



<xa>比幹相公</xa>
<bf>《史記》</bf>「王子比幹，紂之親戚也，以紂沉湎於酒婦人，是用亂敗湯德，見箕子諫不聽而為
奴，則曰：『君有過而不以死爭，則百姓何辜？』乃直言諫紂，紂怒曰：『吾聞聖之心有七
竅，信有諸乎？』乃殺王子比幹，刳視其心，比幹王子也。為殷少師令言：『相公誤矣。』
<pb n="319"/>
然相國丞相皆秦官丞承也，相助也，掌承天子，助理萬機，而服以金印紫綬。」



<xa>智為雜毒</xa>
語出<bf>《寶藏論》</bf>：「雜毒者，取相分別名為雜毒。」「如雜毒食，有所得者無有迴向，何以
故？是有所得，皆是雜毒。」見<bf>《小品般若》</bf>。



<xa>九曲珠</xa>
世傳孔子厄於陳，穿九曲珠，遇桑間女子授之以訣云：「密爾，思之思之密爾。」孔子遂曉
，乃以絲系蟻，引之以蜜而穿之，故今問雲蜜蟻絲之也。然未詳所出，事雖闕疑問，實有由
合多舉其緣，遂錄之雲。



<xa>九天雲路</xa>
<bf>《古詩》</bf>云「九天雲路早須尋，莫使蹉[拖-扌+足]歲月深。謝氏有才憐白髮，顏生無意
戀黃金。」九天者：中央鈞天；東方蒼天；東北方玄天；西北國天；西方浩天；西南朱天；
南方炎天；東南陽天。其說見<bf>《淮南子》</bf>。



<xa>龍門</xa>
見<bf>《拈古》</bf>。



<xa>長劍</xa>
<pb n="320"/>
見<bf>《祖英》</bf>



<xa>俠客</xa>
俠，音葉，俠之言俠也。以權力俠輔人也。<bf>《荀悅》</bf>云「立氣齊作威福，結私交以立強於世
者，謂之遊俠。」<bf>《史》</bf>云「今遊俠，其行雖不軌於正義，然其言必信，其行必果，巳諾必
誠，不愛其軀，赴士之厄，困既巳存亡死生矣，而不矜其能，羞伐其德，蓋亦有足多者焉。
且緩急人之所時有也。」



<xa>北俱盧</xa>
或云北單越郁。單越，正雲郁怛羅究[口*留]，此雲高上。作謂四天下中，比餘三洲最高
，最上，最勝。國土城邑，四事所須，宛同諸天。<bf>《毗婆沙論》</bf>云：「北俱盧洲無有佛法，
亦不得戒，以福報障故，亦愚癡故。」



<xa>善星</xa>
見<bf>《證道歌》</bf>。



<xa>罾</xa>
作滕切。罾，進也。進水，取魚具也。



<xa>罩</xa>
<pb n="321"/>
陟教切，竹籠，捕魚器也。



<xa>綱</xa>
與[ㄇ@(人*人)]同，庖犧所結繩，以漁。



<xa>釣</xa>
音吊，鉤魚也。釣有小大，勺，取焉。



<xa>墨子</xa>
墨子見素絲嘆曰：「染蒼則蒼，染黃則黃。五入則為五色，故染不可不慎。乎國亦有染，舜
染許由，湯染伊尹，桀染子辛，紂染惡來。先王正道規矩有常，苟生穿鑿則岐路競起，故知
漸染之易性也。」



<xa>楊朱</xa>
楊朱<bf>《泣岐路》</bf>曰「謂其可以南，可以北。」



<xa>水逆流</xa>
「兜率宮中時諸園內有八色琉璃渠，一一渠有五百億寶珠而用合成，一一渠有八味水，八色
具足，其水上湧，游梁棟間。」見<bf>《上生經》</bf>。

<pb n="322"/>


<xa>劫灰</xa>
漢武穿昆明池，池底得黑灰。帝問於東方朔，朔云：「不委，可問西域道人。」後竺法蘭既
至，眾人追以問之，蘭曰：「世界終盡，劫火洞燒，此灰是也。」○前漢元狩三年，穿昆明
，方朔巳指西域道人，故知佛法，其來久矣。至後漢明帝永年十年，法蘭來，遂決前疑語，
非摩騰，問者之誤。



<xa>垂絲</xa>
華亭船子和上夾山初往參問，師曰：「座主住甚麼寺？」山曰：「寺即不似。」師曰：「不
似又似個甚麼？」山曰：「目前無一法可似。」師曰：「何處學得來？」山曰：「非耳目之
所到。」師笑曰：「一句合頭語，萬劫系驢橛。」師又曰：「垂絲千尺，意在深潭。離鉤三
寸，子何不道？」山擬開口，師以篙撞在水中，因而大悟，乃云：「竿頭絲線從君弄，不犯
清波意自殊。」



<xa>五刑</xa>
墨罰之屬千，劓罰之屬千，剕罰之屬五百，宮罰之屬三百，大辟之屬二百。刻其顙而涅之曰
墨，截鼻曰劓，刖足曰剕，宮婬刑也，男割其勢，婦人幽閉，大辟死刑也。劓，魚器切；剕
，符沸切。



<xa>打文殊</xa>
打文殊，多傳是無著者誤矣。桉<bf>《清涼傳》</bf>，無著事凡數條，唯無此緣，因營粥見文殊者，
乃是解脫禪師也。詳見<bf>《雲門錄·下》</bf>

<pb n="323"/>


<xa>文殊起佛見</xa>
見<bf>《瀑泉集》</bf>。



<xa>般若一念</xa>
<bf>《仁王護國經》</bf>「一切法皆如也。」諸佛法僧亦如也。聖智現前最初一念，具足八萬四千波
羅蜜多。



<xa>摩竭</xa>
此雲大身。<bf>《般若論》</bf>云「昔有商人入海，見一白山有三日出，水入赤海，船師曰：『此摩
竭魚也。白山身也，兩眼如日，與日為三也。水入其中如赤海也，應高聲念佛，商人命侶共
舉佛聲，魚即隱也。以魚昔為比丘，破戒為魚，心尚慈故。」



<xa>正受三昧</xa>
<bf>《華嚴經》</bf>云「有勝三昧名方綱，菩薩住此廣開示一切方中普現身，乃至善女身中入正定，
善男身中從定出，善男身中入正定，比丘尼身從定出。」○三昧者，三之曰正，昧之曰定，
亦云正受。謂正定不亂，能受諸法，憶持揀擇，故名正受，亦云等持，為正定，能發生正慧
，等持諸法，是故名之為等持。



<xa>牛頭坐石</xa>
見<bf>《祖英·下·虎馴》</bf>
<pb n="324"/>



<xa>葛陂</xa>
費長房，汝南人。嘗為市掾市中遇壺公，斷青竹偽，為長房縊死於家，遂同入深山學道，不
成而長房辭歸。公與一竹杖曰：「騎此任所之，則自至矣。既至可以杖投葛陂中。」長房即
以杖投陂，顧視即龍也。公嘗為作符主地上鬼神，後失其符，為眾鬼所殺。見東漢<bf>《方術傳
》</bf>。



<xa>我國晏然</xa>
高沙彌初參藥山，山問：「甚麼處來》</bf>」曰：「南嶽來。」山云：「何處去？”云白：「江
陵受戒去。」山云：「受戒圖個甚麼？」曰：「圖免生死。」曰：「有一人不受戒亦免生死
，汝還知否？」曰：「恁麼則佛戒何用？」山曰：「猶掛唇齒在。」便召維那云：「者跛腳
沙彌，不任僧務，安排向後庵著。」山謂道吾雲岩曰：「適來一個沙彌，卻有來由。」道吾
曰：「也須勘過始得。」山乃再問曰：「見說長安甚鬧。」曰：「我國晏然。」山曰：「汝
從看經得？請益得？」曰：「總不與麼。」山曰：「大有人不與麼不得。」曰：「不道他無
，衹是不肯承當。」



<xa>上決浮雲</xa>
<bf>《莊子·說劍》</bf>云：「天子之劍，直之無前，舉之無上，案之無下，運之無旁，上決浮雲，
下絕地紀。此劍一用，匡諸侯，天下服矣。」



<xa>九鼎</xa>
左氏云：「昔夏之方，有德也。遠方圖物貢金九牧鑄鼎象物，百物而為之備，使民知神奸，
<pb n="325"/>
故民入川澤山林不逢，不若魑魅魍魎莫能逢之用，能協於上，下以承天，休桀有昏德。鼎遷
於商，載祀六百，商紂暴虐，鼎遷於周德之休明，雖小，重也；其奸回昏亂，雖大，輕也。
天祚明德有所底，成王定鼎於郟鄏，卜世三十，卜年七百天，所命也。」<bf>《類合誌》</bf>云：「
禹鑄九鼎，五者以應陽法，四者以象陰數，使二師以雌金為陰鼎，以雄金為陽鼎，鼎中水常
滿，以佔氣之休否。當夏桀之世，鼎水忽自沸煎。及傳周，週末九鼎咸震，能應亡滅之兆也
。」<bf>《楊子》</bf>曰：「或問周，寶九鼎，寶乎？」曰：「器寶也。器寶待人，而後寶底音旨致
也。」郟鄏，上古洽切；下音辱郟鄏，今河南。



<xa>藏山</xa>
<bf>《莊子·大宗師》</bf>「夫藏舟於壑，藏山於澤，謂之固矣。然而夜半有力者，負之而走昧者，
不知也。藏小大有宜猶有所遁，若夫藏天下於天下，而不得所遁，是恆物之大清也。」



<xa>於屋</xa>
當作於室。見<bf>《成玄英[跳-兆+(梳-木)]》</bf>。



<xa>扣冰</xa>
王祥母思魚食，冬求之冰合。祥剖冰開，感雙鯉出。又王延後母敕延求魚，不得，杖之血流
，延叩頭於冰而哭，有一魚躍長五尺。



<xa>泣竹</xa>
孟宗後母好筍，令宗冬月求之。宗入竹林慟哭，筍為之出。並見<bf>《孝子傳》</bf>。

<pb n="326"/>


<xa>三塗</xa>
<bf>《四解脫經》</bf>以三塗對三毒：一、火塗，嗔忿；二、刀塗，慳貪；三、血塗，愚癡。<bf>《西域
記》</bf>曰：「儒書<bf>《春秋》</bf>有三塗危險之處，借此名也。塗，道也，謂惡道也。」



<xa>七淨花</xa>
<bf>《維摩詰經·八》</bf>「解之浴池，定水湛然，滿佈以七淨花，浴於無垢人七淨者：一淨戒；二
淨定；三淨見；四度疑淨；五道非道淨；六行淨；七智淨。」



<xa>七擒縱</xa>
<bf>《蜀誌》</bf>「諸葛武侯至南中，所在戰捷。聞猛獲者，為夷漢所服募生致之，既得使觀於營陣
之間，曰：『此軍何如？』獲曰：『向者不知虛實故敗，今蒙賜觀看營陣，若只如此，即定
易勝耳。』武侯笑縱，使更戰，七縱七禽，而武使遣獲，獲止不去，曰：『公天威也，南人
不復反矣。』」



<xa>繁興大用</xa>
「繁興大用，起必全真。萬象紛然，參而不雜。」見<bf>《金師子篇》</bf>。



<xa>初下壇</xa>
薩婆多云“新受戒人，與佛戒齊德也。」

<pb n="327"/>


<xa>優填雕像</xa>
釋提桓因請佛升忉利為母說法，請三月夏安居。如來欲生人渴仰，不將侍者，不言而去。時
舍衛國波斯匿王及拘翼國優填王，至阿難所問佛何在，阿難答言：「我亦不知。」二王思睹
如來，遂生身疾。乃請尊者沒特迦羅子以神通力，接工人上宮，親觀妙相，雕刻旃檀。如來
自天宮還也，刻檀之像起迎世尊，世尊慰曰：「教化勞邪。」



<xa>不輕</xa>
<bf>《法華經》</bf>「威音王如來滅度巳，像法中有一菩薩比丘，名曰不輕。是此比丘凡有所見，皆
悉禮拜讚歎而作是言：『我深敬汝等，不敢輕慢，所以者何？汝等皆行菩薩道，當得作佛。
』四眾之中有生瞋恚心不淨者，惡口罵詈言：『是無智比丘，從何所來？自言我不敢輕汝，
而與我等授記當得作佛。我等不用如是虛妄授記。』如此經歷多年，常被罵詈，不生瞋恚，
常作是言：『汝當作佛。』說是語時，眾人或以杖木、瓦石而打擲之，避走遠住，猶高聲唱
言：『我不敢輕於汝等，汝等皆當作佛。』」




<xa>香如須彌</xa>
爾時世尊，初年月八日入大宗（宗疑寂）靜妙三摩地，身諸毛孔放大光明普照十方恆沙國土
，時無色界雨諸香花，香如須彌，花如車輪，如雲而下。見<bf>《新譯仁王般若經》</bf>。



<xa>淚如車軸</xa>
時世尊巳入般涅槃，四天王天與諸天眾悲哀流淚，各辨無數香花投如來前，悲哀供養，五天
如是，倍勝於前；色界、無色界諸天亦如是，倍勝於前。
<pb n="328"/>



<xa>窮諸玄辯</xa>
德山<bf>《廣錄》</bf>云：「師長講<bf>《金剛經》</bf>，聞南方禪宗大興，將疏鈔卷衣南遊。見龍潭發明心
地，翌日擎疏鈔出眾曰：『窮諸玄辯，若一毫置於太虛，竭世樞機，似一滴投於巨壑。』遂
焚之」



<xa>枯桑海水</xa>
<bf>《樂府·古辭·飲馬長城行》</bf>「枯桑知天風，海水知天寒。入門各自媚，誰肯相為言？」<bf>《
選注》</bf>云：「知，謂豈知也。枯桑無枝葉則不知天風，海水不凝凍則不知天寒。以喻婦人在
家不知夫之信息也。亦喻食祿之士各自保己，不能薦賢。」又<bf>《白氏金針》</bf>云「枯桑知天風
，海水知天寒。謂隱不之一字也。」如詩云「摻摻女手可以縫裳，言不可也。」摻，音杉。



<xa>天地合德</xa>
<bf>《易》</bf>文言。



<xa>伏羲</xa>
羲，當作犧案。<bf>《帝王世紀》</bf>云「太[白*皇]帝包犧氏，風姓也。母曰華胥。燧人之世有
大人跡出於雷澤，華胥履之，而生包犧。長於成紀，蛇身人首，有德，取犧牲以充包廚故號
曰『包犧氏』。後世音謬故，或謂之伏犧，或謂慮犧，一號皇雄氏。在位一百一十年，包犧
氏沒，女媧氏立為女皇，亦風姓也。犧純色，也牛、羊、豕為牲，故曰『犧牲』。」


<pb n="329"/>

<xa>未造</xa>
當作「未畫」。



<xa>八卦</xa>
謂幹、坎、艮、震、巽、離、坤、兌，以象天地、水火、風雷、山澤，之八物。



<xa>夢覺般若</xa>
舍利弗問須菩提：「夢中行六婆羅蜜有益於阿耨多羅三藐三菩提不？」須菩提報舍利弗：「
晝日行六波羅蜜有益，夢中亦應有益。」見<bf>《大般若·第三十三》</bf>。帙「覺」，音教。



<xa>十科</xa>
讚寧<bf>《僧錄》</bf>撰<bf>《宋高僧傳》</bf>，其後序略云：「為僧不應於十科事佛，徒消於百載。所謂十
科者：一譯經；二解義；三習禪；四明律；五護法；六感通；七遺身；八讀誦；九興福；十
雜科。然唐<bf>《續高僧傳》</bf>及<bf>《宋傳》</bf>皆以達摩大師而下所傳如來心宗正性之人，預習禪之科
，蓋不參此道，不知此宗，妄立此意。殊不知習禪者正四禪八定所證，而有大小不同，且非
釋迦將化，專付迦葉，屬以相繼而不絕，至於二十八祖達摩大師之正法眼藏也。是知作<bf>《高
僧傳》</bf>之妄明矣，或曰：『若是禪宗，不預於十科，豈不徒勞於事佛乎？』曰：『吾宗門正
統，其釋迦如來之遠裔，何事之有？』而<bf>《傳燈》</bf>《廣燈》</bf>《續燈》</bf>相繼之不絕者，豈不然
乎？」



<xa>傳大士</xa>
<pb n="330"/>
<bf>《雙林傳》</bf>云：「善慧大士受武帝請，於重雲殿講三慧般若，王公貴人或見大士坐不正，問
曰：『何不正坐？』答曰：『正人無正性，側人無側心。』



<xa>爐鞴良醫</xa>
善慧大士始捷魚於稽停塘，遇胡僧嵩頭陀於魚所語大士：「以我昔與汝於毗婆屍佛前發誓願
度眾生。今兜率宮房舍見在，何時當還，猶漁於此乎？」大士瞪目而巳。頭陀曰：「汝既不
憶，且臨水自觀汝形影何如？」大士從之，乃見水中圓光，寶蓋滿身，因而即悟。盡棄魚具
，而獨心喜，謂頭陀曰：「爐鞴之所多乎鈍鐵，良醫門下足於病人。當度眾生為急，有何暇
思天宮之樂乎？」



<xa>千鈞</xa>
規倫切。三十斤為一鈞。



<xa>金翅</xa>
梵云“迦樓羅揭路荼」，此言「金翅」。其軀甚大，兩翅展時，相去三百三十六萬里，以龍
為食。日啖五百，居鐵叉大樹，住妙高下層，若飛舉時非須彌不住，非鐵圍不居。



<xa>日月不到</xa>
<bf>《龍濟頌》</bf>云：「心明諸法朗，性昧眾緣昏。日月不到處，特地好乾坤。」



<pb n="331"/>
<xa>打破鏡</xa>
僧問靈云：「混沌未分時如何？」師云：「露柱懷胎。」僧云：「分後如何？”云：「如片
雲點太清。」僧云：「只如太清，還受點也無？」師不對，僧云：「恁麼則含生不來也師？
」亦不對，僧云：「直得純清經點時如何？」師云：「猶是真常流注。」僧云：「如何是真
常流注？」師云：「似鏡常明。」僧云：「未審向上還有事也無？」師云：「有。」僧云：
「如何是向上事？」師云：「打破鏡來與汝相見。」



<xa>獬豸</xa>
堯時瑞獸也。形似牛，一角，佞臣入朝即以角觸之。<bf>《說文》</bf>云：「古者決訟，令觸不直。
或云雄曰獬，雌曰豸，形同而難辨，今問意正謂此矣。詳此問端，出於洞山<bf>《新豐吟》</bf>。獬
豸同欄辨者，嗤薰蕕共處須分郁。



<xa>猶豫</xa>
<bf>《爾雅》</bf>曰：「猶，獸名。形如[鹿/耳]，善登木，性多疑慮，常居山中，忽聞有聲，即
恐且來害之。每豫上樹，久之無人，然後敢下，須臾又上。如此非一故，今不決者稱猶豫焉
。」一曰隴西俗謂犬子為猶，犬隨人行，每豫在前，待人不得，又來迎候也。[鹿/耳]，
音凡。



<xa>翠竹黃花</xa>
道生法師說無情亦有佛性，屍雲青青翠竹盡是真如，鬱鬱黃花無非般若。世少信者，謂無佛
語所證。法師乃端坐十年，待經而證。後三藏帶<bf>《涅槃後分經》</bf>至，果有斯說。法師覽畢，
麈尾墜地，隱幾入滅。又禪客問南陽國師：「青青翠竹盡是真如，鬱鬱黃花無非般若，人有
信否？意旨如何？」師曰：「此盡是文殊、普賢大人境界，非諸凡小而能信受，皆與大乘了
義經意合。故<bf>《華嚴經》</bf>云『佛身充滿於法界，普現一切眾生前，隨緣赴感靡不周，而常處
<pb n="332"/>
此菩提座。』翠竹不出法，豈非法身乎？又經云『色無邊故，般若亦無邊』黃花既不越色，
豈非般若乎？」又大珠和上云：「迷人不知法身無象，應物現形，遂喚青青翠竹總是法身，
鬱鬱黃花無非般若。黃花若是般若，般若即同無情，翠竹若是法身，法身即同草木。如人吃
筍，應總吃法身邪？」



<xa>廣額</xa>
<bf>《涅槃經》</bf>云「波羅奈國有屠兒，名曰廣額，於日日中殺無量羊，見舍利弗即受八戒，經一
日夜，以是因緣，命終得北方天王毗沙門子。又迦葉言：『拘尸那城有旃陀羅名曰歡喜，佛
記此人由一發心，當於此界千佛數中速成無上正真之道。以何等故？如來不記舍利弗、目犍
連等速成佛道？』佛言：『善男子，或有聲聞、緣覺、菩薩作誓願言，我當久久護持正法，
然後乃成無上佛道。以發願速故，與速記。』」詳觀此經，即無我是千佛之語，恐傳言誤耳
。



<xa>抵鵲</xa>
音紙，側毛擊之曰抵。桓寬<bf>《鹽鐵論》</bf>云「中國所鮮，外國賤之，南越以孔雀珥門戶昆山之
傍，以玉璞抵鵲。今貴人之所賤，珍人之所饒，非所以厚中國而明盛德也。」珥，音餌，飾
也。



<xa>相如</xa>
見<bf>《祖英·上·連城璧》</bf>。



<xa>金鎖難</xa>
<pb n="333"/>
見<bf>《本錄》</bf>。



<xa>分半座</xa>
<bf>《雜阿含·四十一》</bf>云「尊者迦葉，長鬚發，著弊衲衣，來詣佛所。爾時世尊無數大眾圍繞
說法，時諸比丘起輕慢心言；『此何等比丘，衣服粗陋，無有容儀，佯佯而來。』爾時世尊
知諸比丘心之所念，告摩訶迦葉：『善來迦葉，於此半坐，我今竟知誰先出家？汝邪？我邪
？』彼諸比丘心生恐怖，身毛皆豎，並相謂言：『奇哉尊者，迦葉大德大力，大師，弟子請
以半座。』爾時迦葉合掌白佛：『佛是我師，我是弟子。』佛告迦葉：『如是如是，我為大
師，汝是弟子。今且坐，隨其所安。』」迦葉，此雲飲光，以身光隱伏諸天故。



<xa>六合</xa>
<bf>《莊子》</bf>「六合之外，聖人存而不論；六合之內，聖人論而不議」



<xa>鶖子</xa>
維摩詰室有一天女現身，散花供養，說無[得-彳]辨時，舍利弗言：「汝何以不轉女身？
」天曰：「我從十二年來，求女人相，了不可得，當何所轉？譬如幻師，化作幻女。若有人
問何以不轉女身，是人為正問否？」舍利弗言：「不也。幻無定相。當何所轉？」天曰：「
一切諸法亦復如是，無有定相，云何乃問不轉女身？」即時天女以神通力，變舍利弗，令如
天女天，自化身如舍利弗，而問言：「何以不轉女身？」舍利弗以天女像而答言：「我今不
知何轉而變為女身？」天曰：「舍利弗若能轉此女身，則一切女人亦當能轉如舍利弗。非女
而現女身，一切女人亦復如是，雖現女身而非女也。是故佛說一切諸法非男非女。」即時天
女還攝神力，舍利弗身還復如故。舍利弗，此雲鶖鷺子。以其母眼如鶖鷺，因母得名，故曰
「鶖鷺子」。

<pb n="334"/>


<xa>七大性</xa>
謂地、水、火、風、空、覺、識、也。一、地性，粗為大地，細為微塵，更析鄰虛，即實空
性；二、水性，不定，流息無恆；三、火性，無我，寄於諸緣；四、風性，無體，動靜不常
；五、空性，無形，因色顯發；六、覺，見無知，因色空有；七、識，性無源，因於六種根
塵妄出。佛言：「汝元不知如來藏中，此七大性，清淨本然，週徧法界。」見<bf>《楞嚴·第三
》</bf>。



<xa>三獸</xa>
一兔、二馬、三象。兔之渡水，趣自渡耳；馬雖善猛，猶不知水之深淺；白象之渡，盡其源
底。聲聞、緣覺，其猶兔馬，雖渡生死，不達法本。菩薩大乘譬如白象，解暢三界十二緣起
，了之本無一切，救護莫不蒙濟。見<bf>《智論》</bf>。



<xa>天鼓</xa>
<bf>《諸佛境界三昧經》</bf>云：「三十三天善法堂前，有妙法鼓，諸天帝釋著欲樂時，其鼓自然有
聲說無常法。若修羅欲至，即報冤來。」



<xa>聞釵釧</xa>
若有菩薩自言戒淨，雖不與彼女人身合，嘲調戲笑於壁，障外遙聞女人瓔珞、環釧種種諸聲
，心生愛著。如是菩薩成就欲法，毀破淨戒，污辱梵行，不得名為淨戒具足。見<bf>《涅槃》</bf>。



<pb n="335"/>
<xa>師諱</xa>
師諱「延昭」，見<bf>《傳燈》</bf>《廣燈》</bf>作「延沼」。又它本作「延照」，非也。



<xa>聯綿</xa>
上力延切。聯綿不絕貌。



<xa>祖胤</xa>
下羊晉切，繼嗣也。



<xa>派渺</xa>
上匹賣切，分流也。下綿沼切，渺，水貌



<xa>千潯</xa>
當作「千尋」。六尺曰尋。潯，水涯，非義。



<xa>轟</xa>
呼宏切，群車聲。



<pb n="336"/>
<xa>售用</xa>
當作「受用」。受，相付也。一曰承也。承受以為用。售，音授；賣，不去手也，非義。



<xa>先賢付囑</xa>
臨濟與黃檗栽杉次，檗云：「深山裡[圭*戈]許多樹作麼？」濟云：「與後人作古記。」
乃將鍬拍地兩下，檗拈起拄杖云：「汝吃我棒了也。」濟作噓噓聲，檗云：「吾宗到汝，此
記方出。」溈山舉問仰山：「且道黃檗後語但囑臨濟，為復別有意旨？」仰云：「亦囑臨濟
，亦記向後。」溈云：「作麼生？」仰云：「一人指南，吳越令行南。」塔云“獨坐震威，
此記方出。」又云：「若遇大風，此記亦出。」見<bf>《傳燈》</bf>



<xa>覬</xa>
幾利切。覬覦，希望也。



<xa>見前</xa>
音現，顯也。



<xa>滯殼</xa>
殼，當作谷，猶物在谷而未出。



<xa>迷封</xa>
<pb n="337"/>
封，執也。言執事而不脫迷也。



<xa>吒呀</xa>
上知加切，叱怒也；下虐牙切。唅呀張口貌也。



<xa>鳳翅</xa>
施智切。翅，翼也。



<xa>[卑*页]面</xa>
上匹米切，傾頭也。



<xa>輥</xa>
古本切，轂齊等也。



<xa>挨</xa>
乙諧切，推也。



<xa>讚底沙</xa>
<pb n="338"/>
<bf>《本生經》</bf>云「過去久遠有佛，名曰底沙。時有二菩薩，一名釋迦，二名彌勒。是佛觀見釋
迦心未成熟，而諸弟子心皆純熟，如是思惟，一人之心易可速化，眾人之心難可疾治。即上
雪山，入寶窟中，入大禪定。時釋迦菩薩作外道僊人，上山採藥，見底沙佛，見巳歡喜，心
生敬信，翹一腳立，叉手向佛，一心而觀，目未曾瞬，七日七夜，以一偈讚佛曰：『天上天
下無如佛，十方世界亦無比。世界所有我盡見，一切無有如佛者。』於是超越九劫，於九十
一劫得阿耨菩提。」



<xa>軒轅</xa>
少典之子。姓公孫，名軒轅。神農世衰，蚩尤為暴，軒轅與戰於涿鹿之野，遂禽殺蚩尤，而
諸侯咸尊軒轅為天子，時播百谷，有土德之瑞，故號「黃帝」。



<xa>團天</xa>
一本作「圓天」。



<xa>羑裡</xa>
音酉，獄名也，在蕩陰。崇侯虎譖西伯於殷紂曰：「西伯積善累德，諸侯皆向之，將不利於
帝。」帝紂乃囚西伯於羑裡，閎夭之徒患之，乃求有莘氏美女驪戒之文，馬有熊九駟他奇怪
物，因殷嬖臣費仲而獻之紂，紂大說曰：「此一物足以釋西伯，況其多乎？」乃赦西伯，賜
之弓矢、斧鉞，使西伯得征伐。譖，莊蔭切，毀也；閎，音宏；莘，音詵；嬖，音壁。



<xa>矛盾</xa>
上莫浮切，或矛長二丈；下食尹切，兵器可蔽身。昔有賣矛盾者，雙言其功，言盾則矛剌不
<pb n="339"/>
入，言矛則能穿十盾。或云：「買汝矛，穿汝盾，如何？」彼無辭矣。



<xa>圍山</xa>
常作「為山」。譬之為一簣之山，而欲登九仞；取一捻土，而欲壓千鈞。不其難乎？



<xa>[翟*支]瞎</xa>
敕角切，剌也。



<xa>九五</xa>
<bf>《易》</bf>之乾卦爻辭也。九五，飛龍在天，即大人有為造物之時也。故以即帝位者謂之登九五
焉。



<xa>見大蟲</xa>
見<bf>《祖英·玄沙·猛虎》</bf>。



<xa>幹木文侯</xa>
文侯過段幹木之閭而軾之，從者曰：「君何軾之乎？」文侯曰：「此非幹木之閭，以吾聞幹
木不肯以身易寡人，寡人何敢不敬？幹木廣於德，寡人廣於地；幹木富於義，寡人富於財；
地不如德，財不如義。寡人當以師禮事之，何況敬乎？」文侯見段幹木，立拱而敬言。及見
翟黃據胡床，而與之語，翟黃不悅，文侯曰：「幹木官之則不顧，祿之則不受。今子官之則
<pb n="340"/>
上卿，祿之則千鍾，又責吾禮。」翟黃大慚，拜謝而出。見<bf>《魏國史》</bf>。



<xa>龍蛇陣</xa>
<bf>《六韜·五陣》</bf>「武王問太公曰：『青龍之軍，以何先後？』曰；『角為陷，尾為翼。』」
又<bf>《孫子》</bf>「善用兵者言：『陳如常山蛇，擊其首則尾至，擊其尾則首至，擊其中心則首尾
俱至。』」<bf>《西漢注》</bf>曰「戰陳之義，本因陳列為名，而音變耳。字則作陳，更無別體。」
而末代學者，輒改其字，旁從車作陣，非經史之本文。



<xa>老倒</xa>
當作「潦倒」，老之貌也。



<xa>稚子</xa>
與稚同。幼，禾也，直利切。



<xa>杖林山</xa>
<bf>《西域記》</bf>云「昔摩竭陀國，有婆羅門，聞釋迦佛身長丈六，常懷疑惑，未之信也。乃以丈
六竹杖，欲量佛身，恆於丈端出過丈六，如是增高，莫能窮實，遂投杖而去，」因植根焉。
今竹材修茂，被山滿谷。



<xa>無著問</xa>
<pb n="341"/>
見<bf>《雪竇頌古·文殊對談》</bf>



<xa>迄</xa>
許訖切，至也。



<xa>野盤</xa>
方言「草宿」也。



<xa>[穴/(臬*片)]語</xa>
正作寱，音藝，睡語也。



<xa>婆孽愛</xa>
未詳。



<xa>大昴</xa>
<bf>《天文誌》</bf>云“昴、畢間為天街，昴旄頭，胡星也。」



<xa>週天</xa>
<pb n="342"/>
本作「同天」。



<xa>騎牛穿市</xa>
<bf>《三齊略記》</bf>云「齊桓公夜出迎客，有寧戚者騎牛疾擊其角而歌曰：『南山矸白石爛，生不
值堯與舜，禪短布單衣適至骭，從昏飯牛薄夜半，長夜曼曼何時旦？』公召與語說之以為太
夫。」○<bf>《世說》</bf>云：「晉王愷，字君夫。有牛名曰八百里駿，常螢其蹄角，與石崇出遊，
日晚爭入洛城，崇牛迅若飛，愷牛絕走不能及。寧戚嘗著<bf>《相牛經》</bf>。矸，音岸；骭，下患
切。



<xa>鶴九皋</xa>
詩<bf>《鶴鳴九皋》</bf>聲聞於野箋云：「皋澤中水溢出所為坎。」自外數至九，喻深遠也。



<xa>翥翼</xa>
上章恕切，飛舉也。



<xa>馬千里</xa>
騏驥，驊騮日行千里。



<xa>布鼓</xa>
見<bf>《祖英·布鼓雷門》</bf>
<pb n="343"/>



<xa>藏身吞炭</xa>
<bf>《史記》</bf>「預讓義士也。先仕晉卿范中行，後被智伯滅之讓轉仕智伯，智伯被趙襄子所滅，
讓逃之山澤，易姓變名，作犯刑罪人，入襄子宮，塗掃圊廁，挾匕首伺襄子而欲殺之，襄子
如廁心不安，撿廁見讓在廁穴中，左右請殺之，襄子不許，嘆曰：『彼義士也。放令去，吾
謹避之。』讓免死，復逃山澤，漆知為厲，吞炭變聲，潛竊還家，妻子不識，唯友人識之，
其友人勸曰：『何不轉事襄子？幸得近殺之。』曰：『事人而殺之，是教後世之臣懷二心以
事君，不可也。』其後襄子出遊，頂讓伏橋下待之行，未及橋，而襄子馬驚，襄子曰：『得
無預讓乎？』使人搜之，果得讓，於是襄子呼而語曰：『子先事范中行，而智伯滅之。子不
為報仇，而委質而事之。今智伯死，獨求報之深何也？』讓曰：『臣先事范中行，中行以眾
人遇我，我以眾人報之。智伯以國士禮我，我以國士報之。』襄子嘆曰：『子為智伯，名既
成矣。『寡人赦子，義亦足矣。無自為計焉。』讓曰：『臣聞明主不掩人之美，忠臣以義，
死為君，君前赦臣之罪，天下莫不稱君之賢。今日之事，臣固伏誅，願請君之衣而擊之，臣
死無愧恨。』襄子義之，乃解衣而授讓，奮劍三踴而擊之，嘆曰：『吾可以下報智伯矣。』
遂伏劍而死。



<xa>天塹</xa>
七艷切。塹，繞城水也。



<xa>攙搶</xa>
上楚御切，下初庚切。<bf>《天文誌》</bf>云“攙搶棓彗，其殃一也。為有破國、亂軍、伏死，其辜
餘殃不盡，為旱凶、饑、暴疾。」又<bf>《漢書音義》</bf>曰妖星，曰孛星，彗星，長星，亦曰攙搶
；絕跡而去曰飛星；光跡相連曰流星。棓彗，音棒衛。

<pb n="344"/>


<xa>智積</xa>
<bf>《妙經·見寶塔品》</bf>「爾時四眾見大寶塔從地湧出，住在空中。爾時佛告大眾，說此寶塔中
有如來全身，號多寶佛。眾皆願見，佛以右指開七寶塔，出大音聲如關鑰，眾皆見之。時多
寶世尊所從菩薩名曰『智積』。」



<xa>天王</xa>
今有狀毗沙門天王像，必右手擎寶塔，然它經無所出，而風穴正用此緣也。予嘗讀讚寧<bf>《僧
史》</bf>云：「唐天寶元年，西蕃五國來寇安西，二月十一日奏請兵解援，發師黃裡，纍月方到
，近臣奏且詔不空三藏入內，持念玄宗，秉香爐。不空誦<bf>《仁王護國陀羅尼》</bf>方二七遍，帝
忽見神人可五百員，帶甲荷戈，在殿前，帝問不空，對曰：『此毗沙門天王第二子獨健，副
陛下心，往救安西也。其年四月，奏二月十一日巳時後，城東北三十里，雲霧冥晦，中有神
可長丈餘，皆被金甲，至酉時，鼓角大鳴，地動山搖。經二日，蕃寇奔潰，斯須城樓上，有
光明天王現形，謹圖樣隨表進呈，因敕諸道州府於西北隅各置天王形像於佛寺，亦敕別院安
置，蓋當時所現之像，手擎浮圖，今相習盡塑於州邑之城上，或伽藍營壘之間是也。



<xa>長嘯</xa>
蘇吊切，吹聲也。成子安<bf>《嘯賦》</bf>曰：「隨口吻而發揚，假芳氣而遠逝。」



<xa>鵝護雪</xa>
<bf>《大莊嚴論》</bf>「昔有比丘乞食至穿珠家，穿摩尼珠次，比丘衣赤映珠色紅，時彼珠師入舍取
食，忽有一鵝即便吞之，珠師尋即覓珠，不知所在，語比丘言：『得我珠邪？』比丘恐殺鵝
取珠，即說偈言：『我今為它命，身份受苦惱。更無餘方便，唯以命代彼。』雖聞此語，即
<pb n="345"/>
便繫縛，撾打以繩，急絞口鼻，盡皆血出。彼鵝即來食血，珠師嗔忿，即打鵝死。比丘乃說
偈言：『我受諸苦惱，望使此鵝活。我今命未絕，鵝在我先死。』珠師曰：『鵝今於汝竟是
何親？』比丘具說，開鵝腹得珠。珠師舉聲號哭：『汝護鵝命，使我造此非法之事。』」雪
言鵝色也，此制句之倒爾。



<xa>蠟人冰</xa>
蠟，當作臘，謂年臘也。桉<bf>《增輝記》</bf>，臘，接也。謂新故之交接，俗謂臘之明日為初歲也
，蓋臘盡而歲來故。釋式（式疑氏）以解制受臘之日，謂之法歲是矣。天竺以臘人為驗者，
且其人臘有長幼，又驗其行，有染淨，言臘人冰者，是言其行之冰潔也。今眾中妄謂西天立
制，唯觀蠟人之冰融，然後知其行之染淨，佛經無文，律范無制，未詳得是說於何邪？今此
集以臘為蠟，深誤後人，良可嘆也。



<xa>遠使</xa>
見<bf>《洞庭錄鈯斧》</bf>。



<xa>振奮</xa>
音糞，振也。從大佳在田上，此其象也。振奮，古之重語。



<xa>一宿懷胎</xa>
漢高祖諱邦字，季沛豐。邑中陽里人也。姓劉氏，母媼嘗息大澤之陂，夢與神遇，是時雷電
晦冥，大公往視，則見蛟龍於上，巳而有娠，遂產高祖。高祖為人隆准，而龍顏美鬚髯，左
股有七十二黑子。媼，烏老切；娠，音身。
<pb n="346"/>



<xa>一鏃</xa>
<bf>《歸宗頌》</bf>云「一鏃破三關，分明箭後路。可憐大丈夫，先天為心祖。」



<xa>羅越</xa>
越，當作閱。羅閱，西竺城名。<bf>《分別功德論》</bf>「所謂羅閱城東山，即須菩提把衲之處。」
學唐步，亦借燕學趙步意也。



<xa>十度發言</xa>
雲居膺示眾曰：」知有底人終不取，次十度擬發言，九度卻休去，為甚如此？恐怕無利益，
若是體得底人，心如臘月，扇子口邊直得白醭生，不是你強為任運如此。」



<xa>前殿橫戟</xa>
或者多引唐太宗故事語言，多無典據，誠取笑識者。謹錄<bf>《唐太宗帝紀》</bf>云「高祖義旗初建
立，長子建成為皇太子，時太宗功業日盛，高祖私許立為太子。建成密知之，乃與齊王元吉
潛謀作亂，因引太宗入宮，夜燕欲行酖毒，既而太宗心中暴痛，吐血數升，淮安王神通很俱
扶還西宮。高祖幸第問疾，因敕，更勿夜聚，因謂太宗曰：『發跡晉陽，克平宇內，是汝大
功，欲升儲位，汝固讓不受，以成汝美志，建成自立東宮多歷年所，今復不忍奪之。觀汝兄
弟是不和同在京邑，必有忿競。汝還行台居於洛陽。』將行，建成密令數人，上封事於是，
遂停是後日夜連結後宮，譖訴愈切，高祖惑之九年。突厥犯邊，詔元吉率師拒之，元吉因兵
集，將與建成剋期舉事。長孫無忌房玄齡、杜如晦、尉遲、敬德日夜固爭曰：『事急矣！若
不行權道，社稷必危。今大王臨機不斷，坐受屠戮，於義何成？』太宗然其計，六月三日密
<pb n="347"/>
奏建成元吉婬亂後宮，因自陳曰：『臣於兄弟無絲毫所負，今欲殺臣，臣今枉死，永違君親
。』高祖省之愕然曰：『明日當勘問汝，宜早參。』四日，太宗將左右九人至玄武門，自召
高祖，巳召[幸*力]岐、窮核、建成，元吉覺變，即回馬將歸，太宗隨而呼之，元吉馬上
張弓，再三不彀。太宗乃射之，建成應弦而斃，元吉中流矢而走，尉遲敬德殺之，甲子立太
宗為皇太子，八月詔傳位於皇太子，尊高祖為太上皇，橫戟謂太宗也。」披袞謂神堯也，語
雖不類，意或似之。



<xa>乘槎</xa>
見<bf>《祖英·上·靈槎》</bf>「槎，水中浮木，鋤如切。」



<xa>幹將</xa>
幹將，吳人也。與歐冶子同師闔閭，使造劍二枚，一曰幹將；二曰鏌邪。鏌邪，幹將妻名。
幹將作劍，金鐵之精，未肯流，夫妻乃翦發斷指投之鑢中，金鐵乃濡，遂以成劍。陽曰幹將
，而作龜文；陰曰鏌邪，而作漫理。幹將而匿其陽，出其陰，獻之闔閭。見<bf>《吳越春秋》</bf>。



<xa>太阿</xa>
見<bf>《洞庭錄》</bf>。



<xa>蛆兒</xa>
且餘切，蠅也。


<pb n="348"/>

<xa>金剛</xa>
梵雲拔折羅，此雲金剛。出七金山，內近妙高山，金剛樹節如筇竹，無物不壞。



<xa>羺羊</xa>
當作[羊*灵]羊。<bf>《般若論》</bf>云：「涅槃佛性，理如金剛，無物不壞，唯[羊*灵]羊角
壞之，如其佛性，唯一闡提不可壞也。」



<xa>花冠</xa>
花冠，悴謂花萎也。天人五衰：一曰衣裳垢膩；二曰頭上花萎；三曰身體臭穢；四曰腋下汗
出；五曰不樂本座。



<xa>眸眨</xa>
上莫浮切，目瞳子也；下側夾切，目動也。天目本不瞬，目動即衰也。



<xa>嵩少</xa>
嵩高，總名也。其山東為太室，西為少室，故曰「二室」。五嶽之中也，嵩高維岳峻極於天
是也。



<xa>汝海</xa>
<pb n="349"/>
昔汝水平川為海，禹鑿龍門導之，今遂為郡邑。



<xa>戴席帽</xa>
「猢猻帶席帽，不是作詩人。」見<bf>《新金山·胡陽集》</bf>。如「楊修見幼婦，一覽便知妙，臘
月羅卜頭，又入窖裡去。」皆金山語也。



<xa>紫陵</xa>
山名也。在郢之京山縣。



<xa>白雪樓</xa>
在郢之西城之上。始於宋玉對楚襄王謂「陽春白雪」和之者寡，因以名焉。玉郢人也，為楚
襄王之大夫。屈原之弟子也。



<xa>塔印</xa>
當作搭印。都合切，打也。



<xa>蛙步[马*展]泥</xa>
　
蛙，當作窪。謂馬出於渥窪水也。漢武帝時有暴利，長於渥窪水旁，見群野馬中有奇者來，
飲此水因作土人，持勒靽於水旁，馬習以為常，遂以人代持勒靽，收得其馬，獻之欲神異此
<pb n="350"/>
馬云：「從渥窪水出，風穴所謂[马*展]者，以良馬出清水，而反[马*展]臥於泥沙之
中，是其意也。今錄謂蛙者，蝦蟆也。豈能為馬步而[马*展]臥邪？[马*展]，張扇切
。」



<xa>大舞</xa>
先王之制舞也。文以羽籥，武以幹戚。武之小舞，則幹而無戚也；文之小舞，則幹而無籥也
。用羽籥、幹戚者，文武之大舞也。籥，音樂，如笛，三孔而短；於，盾也，戚戍也。



<xa>隼旟</xa>
<bf>《周禮》</bf>「州裡建旟，隼旟，謂剝鷙鳥皮毛置之竿頭。」<bf>《漢書音義》</bf>云：「畫鳥隼曰旟；
畫龜蛇曰旐。隼旟，音筍餘。」



<xa>敲楗椎</xa>
楗，巨寒切；椎，音地。此翻聲鳴。<bf>《智論》</bf>云「摩訶迦葉世尊滅後作大神通，往須彌頂而
說偈言：『如來弟子，且莫涅槃。得神通者，當赴結集。』說是偈巳，即擊撾銅楗椎，楗椎
之中而傳此偈，聲遍三千大千世界。得神通者，其數四百九十有九，悉入王舍城賓缽岩窟。
爾時阿難為漏未盡，不得入會，當自念言，我事如來，亦無缺犯，自為有漏，不及眾數。思
唯是巳，曉夜經行，明相出時，身體疲極，亞臥之次，頭未至枕，得證阿羅漢果，心生歡喜
，即往岩中，擊其石門。爾時迦葉問：『是何人，敲我此戶？』答言：『是佛侍者，比丘阿
難。』曰：『汝漏未盡，不得入來。』阿難曰：『我巳證無漏。』迦葉曰：『汝既證無漏，
當現神變，以遣眾疑。』爾時阿難即騁神通，從戶鑰入，得在眾會，足數五百。」賓缽，亦
云畢缽，具雲畢缽羅，此言高顯。


<pb n="351"/>

<xa>簉破</xa>
當作揍，千候切，插也。簉，初救初。倅也，非義。



<xa>穿耳客</xa>
謂達摩祖師也。然穿耳非佛制，稱之蓋，表梵人之相。



<xa>刻舟人</xa>
見<bf>《雲門錄·下》</bf>



<xa>和盲悖訴</xa>
和盲，當作如盲；悖訴，當作悖[扌*素]，悖亂也。[扌*素]，暗取物也。悖[扌*素
]，亦方言，謂摸[扌*索]。見<bf>《遠·浮山九帶》</bf>



<xa>耶舍</xa>
<bf>《雜阿含》</bf>曰「王阿育作八萬四千金銀、琉璃、頗梨篋，盛佛舍利。又作八萬四千寶瓶，以
盛次篋。使諸鬼神各持舍利供養之具敕諸鬼神，言於閻浮提，至於海際、城邑、聚落、滿一
億家者，為世尊立舍利塔。時巴連弗邑有上座名曰耶舍王，詣彼所白上座曰：『我欲一日之
中，立八萬四千佛塔，遍閻浮提，意願如是。』上座曰：『善哉大王。克後十五日，月食時
，令此閻浮提起諸佛塔，如是乃至一日之中，立八萬四千塔，世間民人，興慶無量。』耶舍
此言譽，又云『名稱』」。

<pb n="352"/>


<xa>掌侍</xa>
當作「掌處」，見它本。



<xa>盲龜</xa>
見<bf>《雲門錄·上》</bf>



<xa>出袖</xa>
當作「出就」。<bf>《雪竇·瀑泉》</bf>解之甚詳。達觀嘗作<bf>《四藏鋒頌》</bf>，因錄以證之云：「其一
就事藏鋒事獨全，不於理上取言詮。金麟若不吞香餌，擺尾搖頭戲碧川。」「其二就理藏鋒
理最微，豈從事上立毫釐？新羅鷂子飛天外，肯搦林中死雀兒。」「其三入就藏鋒理事該，
碧潭飄起動風雷。禹門三月桃花浪，戴角擎頭免曝腮。」「其四出就藏鋒事理亡，長天赫日
更無妨。雷公電母分明說，霹靂聲中石火光。」。



<xa>閩珠</xa>
未詳。



<xa>理素琴</xa>
<bf>《大方便報恩經》</bf>「善友太子出城觀，看見其耕桑殺戮之事，世間衣食自活造諸惡本，心不
可忍，悲淚滿目。於是入海采摩尼珠，以濟眾生。其弟惡友亦願隨往，善友太子與弟同往，
以慈心福德力至龍王居所，王出奉迎，太子說法，示教利喜，王曰：『遠屈途步，欲須何物
<pb n="353"/>
？』太子曰：『今欲從王乞左耳中如意摩尼寶珠。』王言：『當以奉給。』時善友即持實珠
還閻浮提。時弟惡友心生嫉妒，其兄眠臥，即起求二幹竹，剌兄兩目，奪珠而去。時善友喚
其弟言：『此有賊剌我兩目，持寶珠去。』而惡友不應，兄便懊惱：『我弟惡友為賊所殺。
』如是高聲，經久不應。爾時樹神即發聲言；『汝弟惡友，是汝惡賊。』善友聞巳，悵然飲
氣，後遇牧牛人，歸家供養，經於一月，其家猒患，遂白主人：『我今欲去，汝若愛我，為
我作一鳴琴，送我著多人處。』主人即遂其意，太子善巧彈琴，其音和雅，悅可眾心，悉得
充號。」



<xa>舸</xa>
古我切。楚以大船曰「舸」。



<xa>張行滿</xa>
<bf>《寶林傳》</bf>「六祖大師將欲入滅，乃謂眾曰：『吾沒後，當有人竊取吾首，聽吾記云“頭上
養親，口裡須餐。遇滿之難，楊柳為官。」』門人慮之，預以鐵葉，固護師頸。至開元間，
夜半聞塔中拽鐵聲，眾驚起，見一孝子從塔中，出尋見師頸有傷，具以事聞有司。縣令楊[
氵*侃-亻]剌史柳無添於石角村捕得之，因劾問，乃謂吏曰：『姓張氏，名行滿，汝州染
縣人。受洪州開元寺新羅僧金大悲錢二十千，欲取祖師首，歸海東供養。柳守聞之，因知祖
讖之驗，遂赦張氏，而加敬焉。」



<xa>釁閭</xa>
當作疊閭。見<bf>《廣燈》</bf>「疊閭，連裡，言其多也。釁，許覲切，非義。」



<pb n="354"/>
<xa>智囊</xa>
張行滿，汝海人。汝人多癭，故命癭人為智囊。桉<bf>《史記》</bf>「秦樗裡，子癭而多智，時人號
為智囊，樗，抽居切。」



<xa>禪子訝</xa>
訝，當作問。見它本。



<xa>三緘</xa>
<bf>《家語》</bf>「孔子觀周遂入太祖後稷之廟，廟堂右階之前有金人焉。三緘其口，而銘其背曰：
『古之慎言人也。戒之哉，無多言，多言多敗；無多事，多事多患；安樂必戒無所行悔，勿
謂何傷？其禍將長；勿謂何害？其禍將大；勿謂不聞，神將伺人焰焰不滅，炎炎若何，涓涓
不壅。終為江河綿綿不絕，或成綱羅，毫末不札，將尋斧柯，誠能慎之，福之垠也。口是何
？傷禍之門也。強梁者，不得其死。好勝者，必遇其敵。』孔子既讀斯文也，顧謂弟子曰：
『小人識之此言實而中情而信。』」詩曰「戰戰兢兢，如臨深淵，如履薄冰。」行身如此，
豈以口過患哉？<bf>《識音誌》</bf>「予嘗讀<bf>《傳燈》</bf>，有僧亡名所譔，息心銘文，勢擬此而作也。
然金人之緘於口而亡名之緘，緘於心，其理頗勝，學者宜覽觀焉。」



<xa>梅柳</xa>
赴春闈之時，非人姓也。



<xa>遞</xa>
特計切，更易也。
<pb n="355"/>



<xa>朕兆</xa>
朕，當從目作眹，丈忍切，目朕也。眹，直稔切，我也，非義。



<xa>通玄箭</xa>
<bf>《雜譬喻經》</bf>云：「若有一人用三錢佈施乞求三願：一者，將來得作國王；二者，解眾生語
；三者，多諸智慧。其人命終生庶人家，形色端正，王慕（慕疑募）為左右，此人投慕得侍
王側，見燕在巢，仰看而笑，王問何笑，答曰：『燕言我得龍王女髮長十丈，喚伴看之。』
王曰：『審爾者好，無爾者殺。』遣看即得，王欲取龍女為婦，語小兒曰：『汝解鳥語，必
應多策。給汝食糧，覓此女人，得者重報。若不得，殺汝及家口。』小兒冒死向東海邊，見
二人共諍，隱形帽，履水靴，殺活杖。小兒曰：『何須紜紜，我放一箭，君二人逐之，先前
得者，與二種物。』答曰：『善。』遂引弓放箭，二人爭走，小兒取帽著靴，捉杖直入海中
，至龍所，脫帽令龍女見，女人多欲，遂與小兒持一餅金，還至外國，其王遣迎敕女獨入，
女便前進，小兒著隱形帽，隨女而入，女見王丑，以金擲王，額破命終，小兒脫帽，共女上
殿，高聲唱言：『我應為王，女為王后，霸王天下。』」



<xa>三屍鬼</xa>
三屍，非佛經所出，應機對問，未免隨俗，亦一期之言，然所謂三屍者，出道家守庚申事，
見<bf>《酉陽錄》</bf>，今據<bf>《譬喻經》</bf>，失奸鬼者正指海邊二鬼也。今言三屍，蓋風穴屬類之失，
如「五頂雙眸」之類是也。



<xa>隨緣不變</xa>
<pb n="356"/>
佛[马*犬][跳-兆+(乏-之+友)]陀羅，此雲覺賢，出生天竺。少受叢於大禪師佛
大，先通解經論，應秦僧智嚴之請，來長安從羅什之遊，賢守靜不與眾同，後語弟子云：「
我昨見本鄉五舶俱發，而弟子傳告外人，關中僧[契-大+石]、道恆等，咸謂顯異惑眾，
於律有違，理不同止，宜可時去。」賢曰：「我身隨緣去流甚易，遂與弟子慧觀等別長安東
邁，神志從容，初無異色。東林慧遠，久服風名，傾蓋若舊，乃請出禪數諸經。因盤桓廬阜
，蓋隨緣而住也。[契-大+石]，音略。



<xa>炙轢</xa>
胡瓦切。轂頭轉貌，炙脂輠也。



<xa>扈澗</xa>
上音戶，夏後同姓，所封戰於甘者，在鄠，有扈谷甘亭。鄠，音戶。



<xa>搖鞅</xa>
於兩切，頸靻也。靻，音怛，柔革也。



<xa>刷黃犍</xa>
上數滑切，刮也；下居言切，犗牛也。犗，音戒。



<xa>目瞪</xa>
<pb n="357"/>
丈證切，直視貌。



<xa>口呿</xa>
丘伽切，張口貌。



<xa>[歹*带]</xa>
當作泥，乃計切，滯也。[歹*带]，音第，極也，非義。



<xa>常用</xa>
當作當體。見<bf>《廣燈》</bf>。



<xa>賞勞</xa>
郎到切，尉也。



<xa>自恣</xa>
<bf>《十誦律》</bf>云「好惡相教，以三語自恣」鈔云：「九旬之內，人多迷已，不自見過，理宜仰
憑清眾，垂慈垂誨，縱宣已罪，恣僧舉過，內彰無私，隱外顯有，[卑*殳]疵身口，托於
它人，故曰『自恣』。三語者，謂見聞疑。」


<pb n="358"/>

<xa>香芻</xa>
<bf>《根本百一羯磨》</bf>云「受隨意比丘，應行生茅，與僧伽為座，諸比丘並於草上坐。」又<bf>《因
果經》</bf>云：「一切如來成無上道，以草為座，故吉祥童子施軟草於世尊。」隨意，即自恣也
。



<xa>金錫</xa>
<bf>《根本雜事》</bf>云「比丘乞食，深入長者房，遂招譏謗。比丘白佛，佛云：『可作聲警覺彼。
』即呵呵作聲喧鬧，復招譏毀。佛制不聽，遂拳打門，家人怪問：『何故打破我門？』默爾
無對，佛言：『應作錫杖。』苾芻不解，佛言：『杖頭安鐶，圓如盞口，安小鐶子，搖動作
聲，而為警覺，動可二三，無人問時，即須行去。』」



<xa>措口</xa>
音醋，置也。



<xa>劍梁</xa>
當作「劍良」。



<xa>膊</xa>
當作髆，音博，肩甲也。


<pb n="359"/>

<xa>钁頭邊</xa>
佛日行腳時到夾山，夾山一日普請次，維那命日送茶，日云：「某為佛法來，不為送茶來。
」那雲和上令請上座，日云：「和上即得。」日乃將茶去作務處，見夾山，遂撼茶碗作聲，
山不顧，日云：「[酉*康]茶三五碗，意在钁頭邊。」山云：「瓶有傾茶勢，藍中幾個甌
？」日云：「瓶有傾茶勢，藍中無一甌。」便傾茶，大眾俱以目視之，日云：「大眾鶴望，
乞師一言。」山云：「路逢死蛇莫打殺，無底藍子盛將來。」日云：「手勢夜明符，幾個知
天曉？」山召大眾：「巳有人也，歸去來。」乃住普請。



<xa>東堂</xa>
晉卻詵遼遷雍州剌史，帝於東堂會送，問詵曰：「卿自以為何如？」詵對曰：「百舉賢良，
對策為天下第一，猶桂林之一枝，昆山之片玉。」帝笑之。



<xa>亡羊</xa>
見<bf>《懷禪師後錄》</bf>。



<xa>千猻</xa>
當作[犭*农]，奴刀切，惡犬長毛也。猻，猴也，非義。



<xa>啀</xa>
音崖，犬斗貌。

<pb n="360"/>


<xa>毗耶城</xa>
見<bf>《雪竇頌·古室》</bf>



<xa>望龍床</xa>
叢林引唐太宗還魂事，以傳諸學者，然意或似之，而唐帝紀不載。此蓋風穴信之於廛，談作
此句，語殊不稽也。如「華岳三峰，坐朝不問」等語亦爾。



<xa>前來事</xa>
一本作「前來使」。



<xa>景影</xa>
　
律雲量影集眾知時之法，凡有七種集法：一量影；二破竹作聲；三作煙；四吹視；五打鼓；
六打楗椎；七喝時到。量影者，以一尺木至日中豎之，記其影以量之計，天寸定時景之短長
也。



<xa>尼幹</xa>
梵語，此言不系，謂無所繫著也。


<pb n="361"/>

<xa>地獄應收</xa>
應收，當作難收。見它本。



<xa>鬥勝</xa>
東漢永平十四年正月一日，五嶽諸山道士褚善信等，朝正之次，自相命曰：「天子棄我道法
，遠求胡教，因朝集可以表抗之。」遂上表乞比較優劣，如其有勝乞除虛妄，敕遣尚書，令
宋庠引入長樂宮，以今月十五日，可集白馬寺。道士等便置三壇，各齎靈寶、真文等五百九
卷於東壇；茅成子、老子等二百三十五卷置中壇；帝御行殿在寺，南門佛舍利經像置於道西
，十五日齋訖，道士以柴荻和沉檀為炬，泣曰：「今胡神亂夏，人主信邪，以火取驗，得辨
真偽。」便縱火焚經，經從火化，悉成灰燼。時佛舍利，光明五色直上，映蔽日光。摩騰法
師湧身高飛，坐臥空中，廣現神變，又說出家功德，其福最高。司空劉峻與諸官士庶千餘人
出家；道士呂惠通等六百二十人出家。見漢法本內傳，潑墨望清皆處也。經傳無文。



<xa>百體汗流</xa>
當作「霢霂汗流」，見<bf>《傳燈》</bf>。



<xa>袈裟蓋面</xa>
<bf>《大集地藏十輪經》</bf>云「過去有國，名般遮羅王，號勝軍，統領彼國，時彼有一大山丘，壙
所名朅藍婆，甚可怖畏，藥叉、羅剎多住其中，若有入者，心驚毛豎。時國有人，罪應合死
，王敕典獄，係縛五處，送朅藍婆大丘壙所，令諸惡鬼食啖其身，罪人聞巳，為護命故，即
剃鬚發，求覓迦沙，遇得一片自系其頸，時典獄者，如王所敕，送五壙中。至於夜分，有大
羅剎母，名刀劍眼，與五千眷屬來入塚間，罪人遙見，身心驚悚，時羅剎母，見有此人，被
縛五處，剃除鬚髮，片赤迦沙系其頸下，即便右繞，尊重頂禮，合掌恭敬，而說頌言：『人
<pb n="362"/>
自可安慰，我終不害汝。見剃髮染衣，令我憶念佛。』朅，丘竭切。」



<xa>伯樂</xa>
李伯樂，字孫陽，善相馬。行至虞之山阪，有鹽車亦至，有一龍馬，而人不識，用駕鹽車，
遙見伯樂乃嘶，伯樂以坐下馬易之，日行千里。



<xa>白牛無角</xa>
謂馬也。<bf>《普曜經》</bf>云：「時淨居天王及欲界諸天，充滿虛空，即共同聲，白太子言：『內
外眷屬，悉皆昏臥，今者正是出家之時。』爾時太子即往車匿所，以天力故，車匿自覺而語
之言：『汝可與我牽楗陟來。』車匿聞巳，舉身戰怖云：『何於此後夜之中而忽索馬，欲何
所之？』太子言：『我欲為一切眾生，降伏煩惱結賊故，汝不應違我。』於是諸天捧馬，四
足並接車匿，釋提桓執蓋隨從，至彼[跳-兆+(乏-之+友)]伽僊人苦行林中，即便下
馬，遣車匿而還。」



<xa>顰蹙</xa>
上當作顰，音頻，顰，亦蹙也；下子六切，通促也。



<xa>下（下疑卞）和</xa>
　
見<bf>《祖英·上》</bf>


<pb n="363"/>

<xa>無為</xa>
華嚴疏主云：「為，作也。作，即生滅寂寞，沖虛湛然常住，無彼造作，故名無為。」又<bf>《
瑜伽》</bf>云：「無生滅不系屬因緣，是名無為。」又<bf>《智論》</bf>云無得故名曰「無為」。又<bf>《淨
名》</bf>云：「不墮數故。」



<xa>簽土</xa>
當作鐱，臿也。簽，寵也。



<xa>王子寶刀</xa>
<bf>《涅槃》</bf>云「譬如二人共為親友，一者王子，一是貧賤。如是二人互相往返，是時貧子見是
王子，有一好刀，淨妙第一，心中貪著。王子後時捉持是刀，逃至它國，於是貧人後於它家
，寄臥止宿，即於眼（眼疑眠）中寱語：『刀！刀！』傍人聞巳，收至王所，時王問言：『
汝言刀者，何處得邪？』是人具以上事答王：『王今設使屠割臣身，分張手足，欲得刀者，
實不可得。臣與王子，素為親厚，先與一處，雖曾眼見，乃至不敢以手振觸，況當故取。』
王復問言：『卿見刀時，相貌何如？』類答言：『大王，臣所見如羊角。』王聞是巳欣然而
笑語言：『汝今隨意所至，莫生憂怖，我庫藏中，都無是刀。』



<xa>性[(亻*喿)/心]</xa>
蘇到切，情性疏貌。



<xa>隙骸</xa>
<pb n="364"/>
綺戟切。



<xa>蓋面帛</xa>
<bf>《吳越春秋》</bf>「吳王夫差死曰：『羞見子胥。』以巾覆面。」今人謂之面巾，猶吳王始也。
夫，音扶；差，楚宜切，見<bf>《顏師·古音義》</bf>



<xa>荷項</xa>
下可切，儋也。



<xa>唱棒</xa>
當作「喝棒」。見<bf>《廣燈》</bf>。



<xa>塗戶閫</xa>
爾時世尊行至羅閱城，畢陵伽婆蹉在此城中住，而多有所識，亦多徒眾，大得供養，酥油、
生酥蜜、石蜜與諸弟子，弟子得便受之，積聚藏，舉滿大甕。君持扈中擋中大缽、小缽或絡
囊中，捷水囊中，或著橛土，或象牙曲鉤上，或窗牖間，處處懸舉，溢出流漫，房舍臭穢。
時諸長者來入房，看皆悉譏嫌，比丘白佛，佛集徒眾，方便呵責：『自今巳去，制諸比丘，
有病殘藥、酥油、生酥蜜、石蜜齊七日得服，若過者，尼薩耆波逸提彼比丘，所有過七日者
，酥油塗戶，響若石蜜與守園人。擋，它郎切，木桶也。



<pb n="365"/>
<xa>食蜜</xa>
食蜜，當作石蜜。<bf>《善見律》</bf>云「甘蔗糟，堅強如石，是名石蜜也。」



<xa>守垣</xa>
當作守園，謂守佛寺者。西天以佛寺為僧伽藍。園，垣牆也，非義。



<xa>指月</xa>
見<bf>《雪竇·瀑泉話月》</bf>



<xa>汨羅</xa>
汨，莫壁切，水名，在長沙羅縣，故曰「汨羅」。<bf>《史記》</bf>「屈原，字平仕。楚為三閭大夫
，上官靳尚譖毀於王，流於江南。楚王終不見省，遂赴汨淵而死。屈，九勿切；靳，居覲切
。」



<xa>瞶人</xa>
上當從耳作聵，五怪切，[耳*龙]也。



<xa>盟津</xa>
當作「孟津」，書泰誓文王卒，武王觀兵，孟津在洛北，都道所湊，故以為津。

<pb n="366"/>


<xa>爆</xa>
北教切，火裂也。



<xa>離微</xa>
見<bf>《祖英·上》</bf>



<xa>鞭屍</xa>
楚平王殺忠臣伍奢並子伍尚。奢之子員，字子胥。勇而且智，逃於吳，必欲復父之仇。平王
薨，昭王立，吳王克楚入郢，伍子胥以不得昭王，乃掘平王之墓，出其屍，鞭之三百左右，
足踐其腹，右手抉其目，誚之曰：「誰使汝用讒諛之口，殺我父兄，豈不冤哉？」



<xa>離洛</xa>
當作「籬落」，謂藩籬，村落也。



<xa>無絲</xa>
當作「無私」。



<xa>兕</xa>
<pb n="367"/>
徐姊切。似牛，青色，一角，重千斤。



<xa>三楚</xa>
江陵為南楚，吳為東楚，彭城為西楚。



<xa>五陵</xa>
漢之五陵，遊俠所居之地。高帝長陵、惠帝安陵、景帝陽陵、武帝茂陵、昭帝平陵。



<xa>豬肉案頭</xa>
幽州盤山嘗教化於市，至屠肆見鬻豬肉者，謂屠人曰：「精底割一斤來。」屠人釋刀而對曰
：「那個是不精底？」師於言下有省。後出弟子普化雲。



<xa>文殊仗劍</xa>
五百菩薩得宿命智，知億多劫所作重罪，以憂悔故，不證無生。時文殊師利知其念巳，於大
眾中把刀害佛，佛言：「若欲害我，為善害我。」文殊白佛云：「何名為若欲害我，為善害
我。？」佛因廣說一切諸法皆如幻化，若能如是，是善害我。」菩薩由是照知宿罪皆如幻化
，得無生忍。五百菩薩異口同音而說偈言：「文殊大智士，深達法源底。自手握利劍，持逼
如來身。如劍佛亦爾，一相無有二。無相無所生，是中云何殺？」見<bf>《寶積·百五》</bf>



<xa>打西禪</xa>
<pb n="368"/>
鎮州寶壽上堂次，有思明上座問：「踏破化城來時如何？」壽云：「不斬死漢。」明曰：「
斬。」壽便打，明連道「斬」數聲，壽隨打數棒，壽復云：「者師僧將赤肉抵它幹棒著甚麼
死急？」便下座，時有一僧曰：「適來問話僧從大覺處來，有一同參僧亦在者裡見解一般若
，要巳後人委悉和上法道，須是趁出者二僧始得，若不趁出，恐巳後難得人承嗣和上。」壽
即趁出報事僧。思明住汝州西禪，法嗣寶壽。



<xa>拈羊角</xa>
即涅槃王子。<bf>《寶刀緣》</bf>



<xa>思大</xa>
寶誌傳語與思大：「云何不下山教化眾生？目視雲漢作甚麼？」思云：「三世諸佛被我一口
吞盡，有何眾生可度？」



<xa>劈析將去</xa>
劈析，當作[糹*辟][糹*析]，音壁錫。<bf>《博雅》</bf>云：「極也，一曰欲死貌。」<bf>《遠·
浮山九帶》</bf>作「踣跳入虎澗，折腳上漁船。」



<xa>禮天王</xa>
叢林多指南陽國師禮天王，非也。嘗於經傳見之，如<bf>《本行經》</bf>，太子生巳西國之法，合禮
天神，其名摩醯首羅，其神極惡，而復有靈。抱太子至其神所，神自離座下階，先禮太子，
神曰：「此是大聖太子，不應禮餘，受禮頭破七分。」○又<bf>《不拜王論》</bf>「有五戒信士，見
神不禮，王曰：『何為不禮？』曰：『恐損神故，』王曰：『但禮。』信士乃禮，其神形儀
<pb n="369"/>
粉碎。○又迦昵色迦王受佛五戒，曾神祠中禮其神，像自倒。後守神者作佛形像在神冠中，
王禮不倒，怪而問之，曰：『冠中有佛像。』王大喜，知佛最勝而恕之。○又<bf>《感通錄》</bf>云
：「唐蜀川釋寶瓊出家正素讀誦大品，本色（色疑邑）連比什邡並是米族，初不奉佛，沙門
不入其鄉，故老人女婦不識者眾。瓊思拔濟，待其會眾，便往赴之，不禮而坐，道黨咸曰：
『不禮天尊，非沙門也。』瓊曰：『邪正道殊，所奉各異，天尚禮我，我何得禮老君乎？』
眾議紛紜，瓊曰：『吾若下禮，必貽辱也。』即禮一拜，道像速座動搖不安。又禮一拜，反
倒狼藉在地，遂合眾禮瓊，一時回信。」○予遍覽諸緣，乃知志信奉佛者不應禮神，禮之非
神所利。詳讀<bf>《南陽廣錄》</bf>而無此緣，置問者指為國師，蓋看閱之不審也。



<xa>童子戲</xa>
此問相傳謂當年風穴浴下普請次，僧以手巾綰髽角髻頂之戲為調笑，師見之不言而去，翌日
學者遂成斯問。又如風穴因有「怒色遂置金剛被[羊*灵]羊角觸」之問。又云：「既是大
人相，為甚麼不具足？」又如作胡餅次，有「猛焰紅爐撈出月」之句。似此之緣頗多。然皆
叢林口傳，固難考信。設不引緣，亦自不傷旨意，第因眾中有此商量，遂使晚輩世謗流佈，
習以為常。一旦似有不平之氣，輒於人天廣眾之前，唯恃無明，公然譏剌，如此操心，自它
何益？但增薄俗誣謗，誠所謂雖是善因，而招惡果，不亦悲乎？予嘗讀<bf>《大毗婆沙論》</bf>「問
：『何故名法供養？法供養是何義？』答：『能為緣義是供養義，此以法為初故，名法供養
；若為饒益故，為它說法，它聞法巳，生未曾有善巧覺慧，如是名施，亦名供養；或聞者不
信，但名為施，不名供養；若為損害故，說譏剌它法，它聞是巳，住正憶念，歡喜忍受，不
數其過，生未曾有覺慧，此雖非施，而名供養；若為損害故，說譏剌它法，它聞是巳，發恚
恨心，此不名施，亦非供養。』」愚詳觀論意，而學者心不在道，合塵背覺，輒揚家丑，自
它何益？豈不慎乎！豈不慎乎！



<xa>鐵楔迸開</xa>
莎底比丘營澡浴事，為眾破薪，有大黑蛇從朽木孔出，螯彼苾芻右足、拇指，阿難白佛，佛
為說「孔雀王咒」而愈。
<pb n="370"/>



<xa>熊耳</xa>
見<bf>《祖英》</bf>。



<xa>印客</xa>
當作「弔客」，見<bf>《廣燈》</bf>。



<xa>白龜</xa>
當作「盲龜」，盲龜事見<bf>《雲門錄·上》</bf>。



<xa>喚覺</xa>
音教。<bf>《俱舍論》</bf>云「時一王者，令人齎金遠買智慧，使者奉命無處不至，後因至一樹下，
有人問之何來，曰：『買智。』曰：『我有，索金賣之。』使者與金，但得一偈云『諦察審
思唯，慎勿卒行非。如今無用處，還當有使時。』使得偈歸，奉於王，王在處書窗，復自常
念。後公主患瘧，著男子，衣在宮幃中與母同寢。王入忽見，索劍欲殺，喚覺方知，猶智慧
故。」



<xa>劍客</xa>
見<bf>《雪竇後錄》</bf>

<pb n="371"/>


<xa>要斷卻</xa>
當作「須斷卻」。斷，杜管切，絕也。見<bf>《傳燈》</bf>。



<xa>赤眉</xa>
見<bf>《懷禪師前錄》</bf>



<xa>變豹</xa>
聖人虎別，其文炳也；君子豹別，其文蔚也；辨人狸別，其文萃也；狸變則豹，豹變則虎。
見<bf>《楊子》</bf>。



<xa>咆哮</xa>
當作「跑虓」，上音庖，蹴也；下虛交切，鳴也。



<xa>曾參</xa>
魯有與曾參同姓名者而殺人。或以告其母，母不信，織如故。如是告之者三，母投抒而驚起
。



<xa>誤知音</xa>
<pb n="372"/>
當作「勿知音」，見<bf>《傳燈》</bf>。



<xa>央掘</xa>
具云“央崛摩羅」，此翻「雲」，指鬘。<bf>《賢愚經》</bf>云「波斯匿王輔相家生一男，端正有力
，可敵千人，字曰無惱。從學於婆羅門，受請三月，唯婦在室。其婦不貞，意欲無惱作不淨
行，無惱志固不從，其婦慚愧，反加誣謗。婆羅門適歸，婦即垂泣告訴：『自汝去後，無惱
每見侵犯，我適不從，拽裂我衣，壞我身首。』婆羅門曰：『輔相之子，難以治之，當設異
謀。』乃謂無惱曰：『汝若於七日之中斬千人手，去十取一指，凡得百指以為鬘飾。』爾時
梵天便自來下，命終定生梵天，遂作咒語，豎刀在地，噁心即生，得人便殺，至七日中得九
十九指，唯少一人，求覓不得，時母持食與之，輒欲殺母。爾時世尊遙見，化作比丘，行於
彼邊，遂捨母趣是比丘，佛見其來，徐行捨去指鬘，極力走不能及，即便喚言：『小住。』
佛云：『我常自住，但汝不住。』指鬘復曰：『云何汝住我不住邪？』佛言：『我諸根寂定
，而得自在，汝從惡師，變易汝心，不得定住。』聞是語巳，心開意悟，歸投如來，即為現
身說法，出家證果。」



<xa>萬回憨</xa>
釋萬回，俗姓張氏，虢州閿鄉人也。年尚弱齡，白癡不語，父母哀其濁氣，為鄰里女童所侮
，終無相競之態，口自稱萬回，因爾成名。十歲時見兄戍遼陽，久無消息，父母憂之，為設
齋禱祈，回忽白曰：「兄極易知爾，奚用憂之？」因僧齋時，回別母出門而去，際晚，萬回
執兄書與母，母問其所以，並無酬對。自虢州閿鄉往遼陽來去一萬餘裡，其兄它日歸，備言
其日與回言話，取餅飯共食而去，父母大驚異，人皆改觀。聲聞朝廷，中宗詔見，頗加崇重
。神龍二年，敕別度，回一人賜號法雲公，外人莫可得見，頗有神異。仍賜綿繡衣服，宮人
供侍焉。師所制偈頌流落人聞（聞疑間）罕有得者。<bf>《宗鏡錄》</bf>嘗引一偈云「黑白兩忘開佛
眼，不系一法出蓮叢。真空不壞靈智性，妙用恆常無作功。聖智本來成佛道，寂光非照自圓
通。」憨，呼談切，癡也；閿，音文。

<pb n="373"/>


<xa>酋帥</xa>
上自秋切，長也。



<xa>納璧</xa>
見<bf>《祖英·牽羊》</bf>



<xa>曲[录*见]</xa>
當作「曲[足*录]」，音錄，行且恭也。[录*见]，笑視也，非義。



<xa>吠堯</xa>
<bf>《史記》</bf>「夫跖之犬可使吠堯，堯非不仁，犬吠，非其主也。」



<xa>祁寒</xa>
上音耆，大也，所謂冬祁寒，小人怨諮。



<xa>懸頭剌股</xa>
孫敬，字文寶。常閉戶讀書，睡則以繩系頭，懸之樑上。嘗入市，市人見之皆曰「閉戶先生
」帝特徵不就。見<bf>《先賢傳》</bf>。○蘇秦，洛陽人，與魏張儀師鬼谷行生讀書至睡，引錐自剌
<pb n="374"/>
，其股血流至踝，後為六國相。見<bf>《戰國策》</bf>。○隋高僧智舜，專習道觀，不務有緣。妄心
卒起不可禁者，即剌股流血，或抱石巡塔，須臾不逸其慮也。故髀上剌處斑駁如鋪錦。見<bf>《
慧皎傳》</bf>。



<xa>嚙鏃</xa>
正作嚙，倪結切，噬也。隋末有督君謨者，善閉目而射，志其目則中目，志其口則中口。有
王靈智者學射於謨，以為曲盡其妙，欲射殺謨，獨擅其美。謨執一短刀，箭來輒截之，唯有
一失，謨張口承之，遂嚙其鏑，笑曰：『汝學射三年，吾未教汝嚙鏃之法。』見<bf>《太平廣記
》</bf>。鏑，音的，箭鏃也。



<xa>鷹俊</xa>
當作「鷹隼」。見<bf>《傳燈》</bf>。



<xa>孟浪</xa>
猶率裕也。



<xa>鴟梟</xa>
上稱脂切，[益-皿/鸟]也；下堅堯切，不孝鳥也。



<xa>鬼勿</xa>
<pb n="375"/>
當作「鬼物」，見它本。



<xa>鞭狐</xa>
狐，妖獸也，為鬼所乘。見<bf>《說文》</bf>。



<xa>[旦/甾-田]首</xa>
上音澆，倒首也。<bf>《賈字說》</bf>「此斷首倒懸，[旦/甾-田]侍中。」



<xa>[鲁*瓦]人</xa>
見<bf>《祖英·上》</bf>。



<xa>鞭征</xa>
當作「邊征」，見<bf>《廣燈》</bf>。



<xa>佩攜</xa>
當作佩觿，音隳。<bf>《說文》</bf>「銳專可以解結詩芃蘭章，童子佩觿。」<bf>《說者》</bf>曰「觿，所以
解結，成人之佩也。人君治成人之事，雖童子猶佩觿，早成其德。」



<pb n="376"/>
<xa>弱冠</xa>
音貫。冠，束也。男子二十曰「弱冠」。



<xa>金星</xa>
即西方長庚星也。<bf>《天文誌》</bf>曰「長庚廣如一疋布著天，此星見，即兵起。」



<xa>扃鐍</xa>
上古螢切，戶外閉關；下古穴切，環有舌也。



<xa>斷臂</xa>
圭峰密師門人太恭，從師聞法，斷臂酬恩。叢林或指二祖少林之緣，蓋不明問答之意。二祖
豈求明差別之智者哉？



<xa>路布</xa>
當作「露布」。不封詔表曰「露布」。



<xa>振鈴</xa>
<bf>《西域記》</bf>云「印土旃茶羅，名為惡人。如此方魁膾與人別居，若入城市則振鈴以自異，人
則識而避之，不相唐突。」

<pb n="377"/>


<xa>大鄙</xa>
<bf>《周禮》</bf>「四里為酇，五酇為鄙。鄙，小國也。大鄙為言王城也。」



<xa>旃茶羅</xa>
茶，音塗。或云旃陀羅，此雲殺者，又云嚴熾，又云恭惡人，又云惡殺。



<xa>成佛無疑</xa>
<bf>《上生經》</bf>云「爾時優波離從座而起而白佛言：『世尊往昔於毗尼中及諸經藏說阿逸多次當
作佛，此阿逸多具凡夫身，未斷諸漏，此人命終，當生何處？其人今者雖復出家，不修禪定
，不斷煩惱。佛記此人成佛無疑，此人命終生何國土？』佛告優婆離：『諦聽諦聽，善思念
之，此人從今，十二年後，定生兜率陀雲。』」



<xa>夜生光</xa>
當作黑生光。見<bf>《傳燈》</bf>。



<xa>廣額</xa>
見<bf>《池陽問》</bf>。



<pb n="378"/>
<xa>拂石僊衣</xa>
見<bf>《雪竇頌古·劫石》</bf>



<xa>懡[怡-台+罗]</xa>
　
上當作懡，毋果切；下郎可切。懡[怡-台+罗]，慚也。



<xa>塵</xa>
之庾切。見<bf>《雪竇頌古·塵鹿》</bf>。



<xa>無憀</xa>
音寮，賴也。



<xa>佉羅騫[马*犬]</xa>
此雲吼如雷。四阿修羅王之一，身長二萬八千里，九頭千眼，口中出火，有九百九十九手，
八腳立於海中，水但至齊，手擎日月，摩捫乾坤。



<xa>鴉鳥噪</xa>
梁太尉、司馬齊、殷之出鎮辭寶誌，志畫一樹上有鳥。初不甚曉，後殷之果有急，上樹追者
見樹有烏噪，巳為無人，遂得免。見<bf>《志公傳》</bf>。
<pb n="379"/>



<xa>翳消聞</xa>
翳消聞後好[坎/曰]聞。當作翳根消後好沽聞。蓋見它本。



<xa>磨寸金</xa>
當作「無十金」。



<xa>馬嵬</xa>
唐天寶中，范陽節度使安祿山大立邊功，上深寵之。祿山來朝，帝令貴妃楊大真姊妹結為兄
弟，祿山母事貴妃。及祿山叛露，檄數楊國忠之罪，河北盜起。玄宗欲親征，以皇太子為天
下兵馬元帥，監撫軍國事，國忠大懼。諸楊聚哭，貴妃啣土陳請帝，遂不行內禪。及潼關失
守，從幸至馬嵬，禁軍大將陳玄禮，密啟太子誅國忠父子，既而四軍不散，玄宗遣力士宣問
，對曰：「賊本尚在。」蓋指貴妃也，力士復奏帝，不獲巳，與妃決，遂縊死於佛室，時年
三十八，瘞於驛左道。



<xa>靈龜曳尾</xa>
莊子釣於濮水，楚王使二大夫往召焉。曰：「願以境內累矣。」莊子曰：「楚有神龜，死巳
三千歲矣。王巾笥藏之廟堂之上，此龜者寧其死為留骨而貴乎？寧其生曳尾於塗中乎？」二
大夫曰：「寧生而泄尾於塗中。」莊子曰：「往矣，吾將曳尾於塗中矣。」濮，音卜。



<pb n="380"/>
<xa>借借</xa>
上音積；下子夜切。假也。



<xa>湯湯</xa>
上吐郎切；下它浪切。熱水灼也。



<xa>漏綱</xa>
<bf>《西漢》</bf>云「漢興之初，雖有約法三章，綱漏失，吞舟之魚。」顏師古曰：「言法綱疏闊，
失吞舟之大魚也。」



<xa>能揣骨</xa>
此緣多引歸宗揣骨事。予嘗檢禪門諸錄並宋高僧傳，皆不載。止言師目有重瞳，遂將藥手桉
摩致目眥俱赤，世號赤眼歸宗焉。今風穴輒取此以對機，後學傳之愈誤，然人之貧賤貴富莫
非定業所主，豈有心而能謝之乎？



<xa>寒食</xa>
<bf>《荊楚歲時記》</bf>云「冬至節一百五日即有疾風甚雨，謂之寒食。」



<xa>蒲鞭</xa>
東漢劉寬，字文饒，弘農華陰人也。延熹八年征拜尚書，令遷南陽太守，典歷三郡。溫仁多
<pb n="381"/>
恕，雖在倉卒，未嘗疾言遽色，常以謂齊之以刑民，免而無恥，吏人有過，但以蒲鞭罰，之
示辱而巳。寬嘗行，有人失牛者，乃就寬車中認之，寬無所言，下駕步歸。有頃，認者得牛
而送還，叩頭謝曰：「慚負長者，隨所刑罪。」寬曰：「物有相類，事容脫誤。幸勞見歸，
何為謝之？」州裡伏其不校，嘗坐客，遣蒼頭市酒，遷久大醉而還。客不堪之，罵曰：「畜
產。」寬須臾遣人視，奴疑必自殺，顧左右曰：「此人也，罵之畜產，辱孰甚焉，吾故懼其
死也。」夫人欲試寬令恚，伺當朝會裝嚴巳不使侍婢，奉肉羹翻污朝衣，婢遽收之。寬神色
不異，乃徐言曰：「羹爛汝手乎？校猶報也。」遷久猶良久也。



<xa>劍嶺志公</xa>
桉<bf>《僧傳》</bf>「寶誌齊建元中稍見異跡，武帝延入後堂居之，既而景陽山猶有一志，與七僧俱
，帝怒遣推檢，失所在，問吏云：『志久在後堂。』自後凡遇出即以墨塗其身。而記雲此言
景陽山，不言劍嶺也。」



<xa>張騫</xa>
即漢之博望侯也。乘槎至天河，見<bf>《祖英·靈槎·斬龍頭》</bf>。<bf>《廣燈》</bf>作斬船頭然，二者皆
無所出，恐傳者之妄。



<xa>秦王發問</xa>
<bf>《譯經記》</bf>云「羅什譯<bf>《維摩經》</bf>至『芥納須彌，毛吞巨海』姚興閣筆曰：『後人信否？如
何？』什乃謂帝『說不思議法。』姚興信伏而書之，三人者即僧肇預焉。



<xa>四威儀</xa>
<pb n="382"/>
桉<bf>《南陽錄》</bf>，肅宗遇國師，師起迎，帝曰：「何必起也？」師曰：「檀越何得向四威儀內
見貧道邪？」



<xa>停毒</xa>
停，當作亭。亭毒，謂天地之氣所以覆載養育蒼生。



<xa>一即六</xa>
<bf>《楞嚴》</bf>文殊偈云「一根既返源，六根成解脫」又「元依一精明，分成六和合。一處成休復
，六用皆不成。」



<xa>無蹤跡</xa>
當作身土跡謝。



<xa>三轉法輪</xa>
一、示相轉，謂示四諦法相；二、勸修轉，謂勸修行此四諦；三、引證轉，謂我巳證，令信
受也。



<xa>野馬</xa>
<bf>《莊子》</bf>曰：「野馬也，塵埃也。」

<pb n="383"/>


<xa>鄰虛</xa>
細塵也。



<xa>[牝*夔-匕]鼓</xa>
[牝*夔-匕]，渠追切。<bf>《山海經》</bf>云「東海之內有流波之山，其山有[牝*夔-匕]狀
，如牛無角，蒼色，一足而行，聲盲如雷。黃帝戰蚩尤以此皮為鼓，聲聞五百里。



<xa>蚌鷸</xa>
見<bf>《懷禪師後錄》</bf>



<xa>掐</xa>
苦洽切，爪掐也。



<xa>朱點責</xa>
責，當作窄。見<bf>《五家宗派錄》</bf>。



<xa>無著問</xa>
見<bf>《雪竇頌古·文殊對談》</bf>。
<pb n="384"/>



<xa>漚和</xa>
梵雲漚和「俱舍羅」，此言「方便」。



<xa>傀儡</xa>
上口猥切；下落狎切。又云窟，此礧作偶人，以戲喜欲舞本喪家樂也。漢末始用之於喜會。
齊後主高緯尤所好，高麗國亦有之。一本作「但看棚前弄傀儡，抽牽都是裡頭人。」



<xa>六通</xa>
一、身通，於一剎那際，身隨智用週徧十方，對現色身隨根善應；二、天耳通，耳根常聞十
方一切諸聲；三、天眼通，眼根常見十方一切粗細等色；四、宿命通，智隨一切眾生，死此
生彼，所作業行因果悉能知之；五、它心通，一念能知三世一切眾生心念所欲；六、漏盡通
，隨智徧知一切諸法而無情慾順癡愛心。



<xa>侏[亻*张]</xa>
侏，與倜同，張流切，乖也；下正作倀，音張，狂也。



<xa>那吒</xa>
叢林有「析骨還父，析肉還母」之說。然於乘教無文，不知依何而為此言，愚未之知也。

<pb n="385"/>


<xa>罨棗</xa>
當作腤棗，鳥含切，煮也；罨，烏答切，綱也。非義。



<xa>聱</xa>
五交切，說不入也。



<xa>百味</xa>
<bf>《智論》</bf>云「百味，有人言能以百種供養，是名百味；有人言餅種數五百，其味有百，是名
百味；有人言百種藥草作歡喜丸，是名百味；有人言飯食羹餅，總有百味；有人言飲食種種
備足故稱為百味。」



<xa>磨膏</xa>
未詳。



<xa>鎧歌</xa>
當作「覬歌」，苦亥切。見<bf>《祖英》</bf>。



<xa>艨[舟*仑]</xa>
<pb n="386"/>
音蒙倫，戰船也。



<xa>杓卜</xa>
風俗拋杓以卜吉凶者，謂之杓卜。



<xa>蟾語</xa>
當作讝，音詹，寐語也。



<xa>菽麥</xa>
上式竹切，豆也。



<xa>盲枷</xa>
音茄，柫也。



<xa>早二三</xa>
當作「恰二三」。



<xa>問那堪</xa>
<pb n="387"/>
當作「問那憨」。



<xa>[言*宰]</xa>
正作[言*啈-口]，與謔同，呼訝切，誑也。



<xa>雋</xa>
當作俊才，千人也。或從人作俊。雋，粗兗切，非義。



<xa>天然</xa>
見<bf>《祖英上·掩耳》</bf>



<xa>示眾</xa>
僧問法歸真，遂以二頌答，當取示眾。一頌歸此，頌後即無。示眾之題並見<bf>《臨濟宗派集》</bf>
。



<xa>[外*男]甥</xa>
上正外；下音生。<bf>《說文》</bf>謂我[日*男]者，吾謂之甥。今頌謂貓為虎[日*男]，蓋風
俗相傳。<bf>《酉陽雜俎》</bf>云「狗豺之[日*男]，遇狗輒跪如拜狀」亦此類也。


<pb n="388"/>

<xa>向</xa>
式亮切，少時，不久也。



<xa>葷茹</xa>
上許雲切，臭菜也；下如預切，菜茹也。



<xa>闕疑</xa>
婆孽愛羅娑孽子○水草蓋閩珠○賀蘭山下[日*杀]皮毬○口銜羊角鰾膠粘○日食三千○靈
岩「到日別磨膏，風穴作對問」之句往往闕涉佛經，引用儒典，雖然亦多委巷風俗之言，今
所修訛誤六十餘處，其闕疑者六，無得而詳。叢林或者無稽妄為臆說，是由不知風穴一期對
機不在乎語言文字，而又不知事實，謬作猥語，瀆亂學者，是豈知風穴者哉？
　●法眼諱文益，生餘杭，姓魯氏。七歲從全偉禪師受業得法，於羅漢琛出遊至臨川，州牧
請住崇壽，江南國主聞師道譽迎入住報恩，賜「淨慧禪師」。後遷住清涼至周顯德五年示滅
，謚號「大法眼禪師」。後因門人行言署玄覺導師，請重謚「大智藏大導師」。



<xa>能仁</xa>
梵雲釋迦，此言能仁。<bf>《毗柰耶雜事》</bf>云「昔古有王名曰甘蔗，生四子：一名炬口；二名驢
耳；三名象背；四名足玔。四子有過，悉皆擯斥。時四童子往詣它方至雪山側，於一河邊各
葺草庵以自停息，夫婦婚媾各生男女。時甘蔗王憶戀諸子，問大臣曰：『我子何在？』左右
具陳上事，王曰：『我子能為如是事。』答曰：『彼能，因此種族號為釋氏。』」玔，尺絹
切。


<pb n="389"/>

<xa>十二分</xa>
見<bf>《雲門錄·上》</bf>



<xa>先漕</xa>
當作「先曹」，謂先曹山也然。它錄未聞，以曹山為先曹。



<xa>中興</xa>
王室中否而再興謂之中興。如周之宣王、漢之光武、唐之中宗。吾道東漸，遭三武之難而後
復，或宗匠德業降重綱，領斯道，使教法中興者，法眼其人矣。三武者謂魏武十九年、周武
七年、唐武一年。



<xa>伏膺</xa>
音應，胸也。伏膺謂首俯伏於膺也。



<xa>弭</xa>
綿婢切，息也。



<xa>式旌</xa>
音精，表也。
<pb n="390"/>



<xa>翰跡</xa>
音汗，筆也。



<xa>琉璃</xa>
見<bf>《證道歌》</bf>



<xa>蘭亭</xa>
見<bf>《祖英·下》</bf>



<xa>紕訛</xa>
上匹夷切，繪欲壞貌；下與訛同，吳禾切。



<xa>水涸</xa>
音鶴。<bf>《毗柰耶雜事》</bf>云阿難陀與諸苾芻在竹林園，有一苾芻名水老鶴而說頌云：「若人壽
百歲，不見水老鶴。不如一日生，得見水老鶴。」時阿難陀聞巳告彼苾芻曰：「汝所誦者，
大師不作是語。然世尊作如是說『若人壽百歲，不了於生滅。不如一日生，得了於生滅。』
」彼眾聞教便告其師，師曰：「阿難老暗，無力能憶持，出言多忘失，未必可依信。汝但依
我如是誦持。」時阿難陀覆來聽察，見依謬說，報言：「子我巳告汝，世尊不作是說。」時
彼苾芻悉以師語白阿難，阿難聞巳，作如是言：「今此苾芻，我親教授，尚不聽信。今欲如
<pb n="391"/>
何假令舍利子、目乾連、摩訶迦葉波事亦同此諸大德，並巳涅槃。」於是坐殑伽中流取滅。



<xa>鳥馬</xa>
<bf>《古語》</bf>云「三寫鳥成馬。」



<xa>杪冬</xa>
上彌沼切，梢末也。



<xa>謝肇</xa>
謝謂晉康樂侯謝靈運；肇謂後秦解空法師僧肇。



<xa>廣心</xa>
<bf>《無著頌》</bf>云「廣大第一常，其心不顛倒。利益深心住，此乘功德滿。」<bf>《世親論》</bf>云「云
何廣心？利益如經諸菩薩，生如是心：所有一切眾生云何第一心利益如經，我皆令入無餘涅
槃而滅度之。云何常心利益如經如是滅度無量無邊眾生，實無眾生得滅度者。何以故？須菩
提，若菩薩有眾生相，即非菩薩。云何不顛倒利益如經須菩提，若菩薩起眾生相、人相、壽
者相、則不名菩薩。」



<xa>涅槃</xa>
此雲大圓寂，刊定<bf>《准（准疑唯）識論》</bf>說有四種涅槃：一、自性清淨涅槃，凡聖同有；二
<pb n="392"/>
、有餘依，即出煩惱障，有苦依身故；三、無餘依身，出生死苦無依故。然小乘以灰身滅智
為無餘。無餘有三：一『煩惱餘；二、業餘；三、果報餘。大乘則以究竟寶所為無餘，故<bf>《
智論》</bf>說四住地煩惱盡，名有餘依；四、無住處悲智相兼，不住生死涅槃故，即大乘之無餘
。四種之中，無住處涅槃也，謂不住菩薩變易生死，不住二乘灰斷涅槃，即真無住，名為無
餘。



<xa>卵胎濕化</xa>
天獄化生，鬼通胎化，人畜各四，<bf>《刊定難》</bf>云「卵生最劣，云何在初？通約境謂卵生，必
具胎濕化，以緣多故。約心從本謂眾生本因起業，業識即根本無明，與本性和合，能所未分
，混沌如卵。」卵，即卵谷。故<bf>《藥師經》</bf>云：「破無明谷，竭煩惱河。」無明發業，生在
藏識，為胎受生；為濕生時，從無而忽有為化，由是義故，故為此次。



<xa>空有浮沉</xa>
欲界六天有色四禪○初禪三天，二禪三天，三禪三天，四禪九天。○無色四空○空無邊處，
識無邊處，無所有處，非想非非想處。○又空識二處有想名浮，無所有處、非想非非想處無
想為沈。



<xa>薩埵</xa>
具雲菩提薩埵。摩訶薩埵有三釋：一、菩提是所求佛果，薩埵是所化眾生，即悲智所緣之境
，從境立名；二、菩提是所求之果，薩埵是能求之人，能所合故，故名菩薩；三、薩埵此雲
勇猛，謂於大菩提勇猛求故。



<pb n="393"/>
<xa>晶</xa>
子盈切，光也。



<xa>火聚</xa>
<bf>《智論》</bf>偈「若人見般若，是則為被縛。若不見般若，則亦名被縛。若人見般若，是則得解
脫。若不見般若，則亦得解脫。般若波羅蜜，譬如大火焰。四邊不可取，無取亦不取。」



<xa>後得</xa>
見<bf>《祖英·下》</bf>



<xa>我人四相</xa>
執取自體為我，計我展轉，趣於餘趣，為人計我，盛衰苦樂，種種變異，相續為眾生計我，
一報命根不斷而住，為壽者。



<xa>羈籠</xa>
上居宜切，馬絡頭也。



<xa>方丈</xa>
今以禪林正寢為方丈，蓋取則毗耶離城維摩之室，以一丈之室，能容三萬二千師子之座，有
不可思義之妙事故也。唐王玄[竺-二+束]為使西域過其居，以手版縱橫量之，得十笏，
<pb n="394"/>
因以為名。



<xa>銘</xa>
音冥，述其功美，使可稱名也，又志也。



<xa>圖厚公久</xa>
方丈之居非私居也。故其圖可久居，其地者非一人故，其處可厚。



<xa>小隱</xa>
晉王康琚反招隱詩曰「小隱隱陵藪，大隱隱朝市。伯夷竄首陽，老聃伏柱史。」



<xa>大昏</xa>
<bf>《老氏》</bf>云：「俗人昭昭我獨若昏。」<bf>《說者》</bf>曰：「物我兼忘，不生分別，故若昏。」



<xa>窈靄</xa>
上於兆切；下於蓋切。雲貌。



<xa>孱顏</xa>
<pb n="395"/>
上士山切，不齊也。見<bf>《西漢注》</bf>。



<xa>心識</xa>
<bf>《順正理論》</bf>云：「心意識三體雖是一，而訓詞尋義類有異也。謂集起故名心，思量故名意
，了別故名識。」



<xa>成辦</xa>
皮莧切，具也。



<xa>六相</xa>
<bf>《金師子》</bf>云：「師子是總相，五根差別是別相，共一緣起是同相，眼耳各不相知是異相，
諸根共會是成相，諸緣各住自位是壞相，顯法界中無孤單法，隨舉一法具此六相。緣起集成
，各無自性，一一相，中含無盡相；一一法中，具無盡法也。」又頌云：「總則舉體不分，
別則諸緣各別，同則諸緣和合，異則功用各異，成則互遍相資，壞則各住自位。」



<xa>身中定</xa>
見<bf>《池陽·正受三昧》</bf>。



<xa>嘍囉</xa>
上郎侯切；下良何切。方言，猶點（點疑黠）慧也。
<pb n="396"/>



<xa>措大</xa>
倉故切，置也。言措置天下之大者。



<xa>和君</xa>
當作「報君」，見它本。



<xa>鼕鼕鼓</xa>
　
京師街衢置鼓於小樓上，以警昏曉。本朝太宗時張公洎制坊名列牌於樓上，按唐司馬周始建
議置鼕鼕鼓，唯兩京有之。後北都亦有鼕鼕鼓，是則京都之制也，近不作街鼓之聲。金吾職
廢矣。見<bf>《春明集》</bf>。冬，徒冬切。



<xa>宿</xa>
音秀，列星也。



<xa>六街</xa>
<bf>《十道誌》</bf>曰「長安有六街、九陌、九市以致九州人，故法眼以金陵為京闕，名其康衢為六
街也。

<pb n="397"/>


<xa>即處</xa>
音杵，居也。



<xa>芰荷</xa>
上奇寄切，菱也；荷，蓮花葉也。



<xa>瀑布</xa>
步水切，懸水飛泉也。



<xa>雕鼠</xa>
當作「貂鼠」，丁聊切，大而黃黑，出胡丁零國。



<xa>十九應身</xa>
謂寶誌即觀音應化為十九者，正指法華普門品，應以佛身得度者，第一十九身也。



<xa>拱宸</xa>
音辰，當作拱辰。<bf>《論語》</bf>譬如「北辰居其所，而眾星拱之」

<pb n="398"/>


<xa>攢眉</xa>
遠法師結白蓮社，嘗以書召陶淵明，陶曰：「弟子性嗜酒，法師若許飲，即往矣。」遠許之
，遂造焉。「遠因勉入社，陶攢眉而去」見<bf>《廬阜雜紀》</bf>。



<xa>譯之</xa>
王制曰「五方之民言語不通，嗜欲不同。達其志，通其欲。東方曰寄；南方曰象；西方曰狄
鞮；北方曰譯鄭玄。雲皆俗間之名依其事類爾。鞮之言知也。」吳興法師云：「今通西言而
為譯者，蓋漢世多事北方，而譯官兼善西語，故摩騰始至而譯四十二章經焉。復加之以翻者
<bf>《宋僧傳》</bf>云：」如翻錦綺背面俱花，但其花有左右爾，由是翻譯二名存焉。」鞮，音提。



<xa>鼓儀</xa>
<bf>《南山鈔》</bf>云「尋常集眾之法，生椎之始，必漸發聲漸希漸大，乃至聲盡方打一通，如是至
三，名為三下。佛在世時但有三下，故<bf>《五分雲》</bf>打三通也。後因它請，方有長打，其生起
長打之初，亦同三下。中間四椎聲盡方折，如是漸漸斂椎，漸概漸小，乃至微末，方復生椎
，同前三下，概音冀，稠也。」



<xa>眚病</xa>
所景切，目病也。



<xa>現</xa>
<pb n="399"/>
當作見，形練切，顯也，現玉光也。吾釋氏之書往往多以此字為顯見之字，雖欲音呼之便，
而意義全乖。學者宜識之。



<xa>瞥起</xa>
匹篾切，過目也。



<xa>升天堂</xa>
<bf>《正法念首經》</bf>云「若持戒心念天樂者，斯人污淨戒，如雜毒水。以天樂無常，壽盡必退，
當受大苦，是故當求涅槃。」



<xa>窈</xa>
鳥皎切，深也。



<xa>變影緣如</xa>
叢林說者多引<bf>《雜譬經》</bf>云「夫婦二人向蒲桃酒甕內欲取酒，夫妻兩人云見人影，二人相妒
，謂甕內藏人。二人相打，至死不休。時有道人，為打破甕，酒盡了無，二人意解，知影懷
愧。」佛以為喻者，譬三界人不識五陰四大苦空，身有三毒，生死不絕。竊觀法眼命題，即
與此說懸殊。詳讀<bf>《唯識論》</bf>偈即符清涼所立題意，故<bf>《唯識頌》</bf>云「現前立少物，謂是唯
識性。以有所得故，非實住唯識。」又頌曰「菩薩於定慧，觀影唯是心。義想既滅除，審觀
唯自性。如是住內心，知所取非有。次能取亦無，後觸無所得。」學者宜細思頌意，當曉如
如之旨。

<pb n="400"/>


<xa>咒咀毒藥</xa>
上職救切，祝也；下莊助切。謂使人行事阻，限於言。<bf>《法華·觀音普門品》</bf>重傾，什公不
譯，諸師皆謂梵本中有。<bf>《荊溪》</bf>云「此亦示測什公深意。」<bf>《續高僧傳》</bf>云「偈是闍那掘
多所譯，智者出時，此偈未行。」<bf>《感通傳·韋將軍》</bf>云「什師位階入地，深明佛理，善會
秦言，翻譯<bf>《法華》</bf>，尚遺普門之偈。」<bf>《禮法師義疏》</bf>云「凡咒毒藥，乃用鬼法，欲害於
人。前人邪念，方受其害。若能正念，還著本人。」<bf>《譬喻經》</bf>中有清信士，初持五戒，後
時衰老，多有廢忘。爾時山中有渴梵志從其乞飲，田家事忙，不暇看之，遂恨而去。梵志能
起屍使鬼，召得殺人，敕曰：「彼辱我，往殺之。」山中有羅漢知，往詣田家語言：「汝今
夜早然燈，勤三自歸，口誦，守口身，莫犯偈，慈念眾生，可得安隱。」其人如教通曉念佛
誦戒，鬼至，曉求其微，尤無能害鬼神之法，人令其殺，即便欲殺，但彼有不可殺之德，法
當卻殺，其使鬼者，其鬼乃恚。欲害梵志，羅漢蔽之，令鬼不見。田家悟道，梵志得活。<bf>《
輔行引》</bf>云「正是<bf>《觀音經》</bf>還著於本人之文。」



<xa>朝煙</xa>
上知遙切，旦也。



<xa>從緇</xa>
側持切，黑色繒也。謂釋氏之服飾也。<bf>《僧傳》</bf>謂僧慧、玄暢皆黑衣之傑。



<xa>乞與</xa>
上音氣，亦與也。

<pb n="401"/>


<xa>汪汪</xa>
鳥光切，深廣貌。



<xa>[市/人]</xa>
正作[人/市]，與鬧同，擾也，女教切。



<xa>卸腕</xa>
上四夜切，捨車解馬也；下鳥貫切，腕握也。



<xa>求戒</xa>
<bf>《五百問經》</bf>云「出家者，王法父母不聽，為得戒否？」答云：「不得。」<bf>《五分》</bf>云「一
切殘疾，惡狀貌，毀辱佛法者，皆不得度。」



<xa>出家</xa>
<bf>《三千威儀經》</bf>云「出家行有終始，上中下三業：下者，以十戒為本，盡形壽受持，雖捨家
緣執作，與俗人等；中者，應捨作務，具受八萬四千向道因緣，身口意業未能具足清淨，心
結猶存，未能出離；上者，根心猛利，應捨結使纏縛，禪定慧力，心能解脫，淨身口意，出
於緣務煩惱之家，永處閑靜清涼之室。」


<pb n="402"/>

<xa>羅睺羅</xa>
此雲障蔽，亦云障月。<bf>《維摩詰》</bf>經，佛告羅睺羅：「汝行詣維摩詰問疾。」羅睺羅曰：「
我不堪任詣彼問疾。憶念昔時毗耶離諸長者子，來詣我所，稽首作禮，問我言：『唯羅睺羅
，汝佛之子，捨轉輪王位，出家為道，其出家者，有何等利？』我即如法為說出家功德之利
，時維摩詰來謂我言：『羅睺羅不應說出家功德之利。所以者何？無利無功德，是為出家。
有為法者，可說有利有功德。夫出家者，為無為法。無為法中，無利無功德，乃至若能如是
，是真出家。』於是維摩詰語諸長者子：『汝等於正法中，宜共出家，所以者何？佛世難值
。』諸長者子言：『我聞佛說父母不聽，不得出家。』維摩詰言：『然，汝等便發阿耨多羅
三藐三菩提心，是即出家，是即具足。』」



<xa>桉指</xa>
<bf>《楞嚴》</bf>「如我桉指，海印發光，汝暫舉心，塵勞先起。」



<xa>三業</xa>
<bf>《攝論》</bf>云「菩薩戒以身、口、心三業為體，聲聞戒以身、口二善業為體。」



<xa>四攝</xa>
一、佈施攝，饒益眾生故；二、愛語攝，方便開導故，三利行攝，以利它行故；四、同事攝
，作業同它故。



<xa>馬勝</xa>
<pb n="403"/>
馬勝比丘入城乞食，威儀可觀，飛鳥為之盤旋，奔馬為之[马*半]足。



<xa>驚懾</xa>
質涉切，失氣貌。



<xa>殄</xa>
徒典切，盡也。



<xa>斟酌</xa>
音針灼，斟勻也。酌，盛酒行觴也。



<xa>名邈</xa>
上彌正切，目諸物也；下當作貌，墨覺切，容也。名物之形容，故曰名貌。



<xa>彌忒</xa>
上民卑切，益也；下惕德切，疑也。



<xa>我生太晚</xa>
<pb n="404"/>
道藏<bf>《化胡經》</bf>「天尊敬佛說偈云『願采優曇花，願燒旃檀香。供養於佛身，稽首禮定光。
佛生何以晚？泥洹一何早？不見釋迦文，心中常懊惱。」<bf>《辨正論》</bf>桉<bf>《西域傳》</bf>云「老子
至罽賓國見浮圖，自傷不及，乃說偈供養，對像陳情云‘我生何以晚？佛出一何早？不見釋
迦文，心中常懊惱。』」裴子野<bf>《高僧傳》</bf>云晉惠帝時，沙門帛遠，字法祖。每與祭酒王浮
共諍邪正，浮屢屈焉，既嗔不自忍，乃托<bf>《西域傳》</bf>為<bf>《化胡經》</bf>以誣佛法，遂行於世，人
無知者。殃有所歸，致患累載。<bf>《幽冥錄》</bf>云「蒱城李通死來，雲見道士王浮，身被鎖械，
見沙門法祖為閻羅王講<bf>《楞伽經》</bf>，王浮求祖懺悔，祖不肯赴，孤負聖仁，死方悔也。」



<xa>因道德經</xa>
<by>〈昔之得〉</by>一章云“貴以濺為本，高以下為基。是以侯王自謂孤寡不谷，此以其賤為本邪？
非乎故致數輿，無輿不欲琭，琭如玉落，落如石。○<by>〈天下皆謂〉</by>章云：「我有三寶，保而
持之。一曰慈；二曰儉；三曰不敢為天下先。故能成器長。」○<by>〈不尚賢〉</by>章云：「不尚賢
，使民不爭不貴，難得之貨，使民不盜不見，可欲使心不亂。是以聖人之治，虛其心，實其
腹。」



<xa>疏古</xa>
山於切，通也。疏通古人之二意：一，<bf>《信心銘》</bf>云「眼若不睡，諸夢自除。心若不異，萬
法一如。」其二，明<bf>《洞山悟無情說法頌》</bf>「也大奇也大奇，無情說法不思議。若將耳聽終
難曉，眼裡聞聲方得知。」



<xa>謎</xa>
彌計切，隱語也。


<pb n="405"/>

<xa>仰山氣毬</xa>
見<bf>《祖英·氣毬頌》</bf>



<xa>四皓</xa>
見<bf>《祖英·商山頌》</bf>



<xa>稟</xa>
筆錦切，依也。



<xa>爰自</xa>
上元切，引也。謂引辭也。



<xa>累稔</xa>
忍甚切，秋谷熟也。



<xa>隨色摩尼</xa>
<bf>《圓覺》</bf>「譬如摩尼寶珠映於五色，隨方各現。」


<pb n="406"/>

<xa>馴淑</xa>
上松倫切，順也；下神六切，善也。



<xa>八功德水</xa>
<bf>《稱讚淨土經》</bf>云「八德者，輕清冷軟美不臭，飲時調適，飲巳無患。」吳輿法師云：「清
是色入，不臭是香入，輕冷軟是觸入，美是味入，調適無患是法入。」



<xa>東堂</xa>
見<bf>《風穴》</bf>



<xa>南華</xa>
莊子號也，莊姓，名周，字子休，生宋國睢陽蒙縣，師長桑公子，受號「南華真人」。



<xa>越嶠</xa>
渠廟切，山銳而高也。山之別名，如「藥山」或云「藥嶠」是矣。



<xa>設利</xa>
具云“設利羅」，又云「舍利」，並翻「骨身」。

<pb n="407"/>


<xa>起獻</xa>
起塔以獻佛僧，生天之報明矣。



<xa>傷薤</xa>
漢田橫死，門人傷之，遂為悲歌。言人命如薤上露，易晞滅也。亦謂人死精魂歸於蒿裡，故
辭有二章，其一曰「薤上朝露何易晞，明朝更復露，人死一去何時歸？」其二曰「蒿裡誰家
地，聚斂魂魄無賢愚。鬼伯一何相催促，人命不得久踟躕。」至李延年乃分為二章。<bf>《薤露
》</bf>送王公富貴，<bf>《蒿裡》</bf>送大夫士庶，使挽柩者歌之，呼為輓歌。<bf>《世說》</bf>云「輓歌起於田
橫工部郎中。嚴厚本雲其來久矣。」桉<bf>《左氏傳》</bf>云「會吳子伐齊，將戰公孫夏，命其從歌
虞殯，示必死也。」



<xa>對川</xa>
見<bf>《祖英·逝水》</bf>



<xa>榑桑</xa>
音符，<bf>《說文》</bf>云神木也，日所出。



<xa>褭褭</xa>
當作裊裊，乃了切。裊，研也。杜詩所謂「隔戶楊花弱裊裊」褭，馬名，非義。

<pb n="408"/>


<xa>虯龍</xa>
上渠幽切，龍屬。一曰龍子，有角者一。



<xa>嵋</xa>
音眉，山嵋，如山顏、山腰之類是矣。



<xa>城隍</xa>
音皇。<bf>《說文》</bf>「城池也。有水曰池，無水曰隍。」



<xa>龍安都監</xa>
都監，南唐僧徒職事之稱。



<xa>一漚</xa>
木平善導初參洛浦問：「一漚未發巳前如何辨其水脈？」浦云：「移舟諳水勢，舉桌別波瀾
。」導不愜意，乃參龍盤，語同前問，盤云：「移舟不別水，舉桌即迷源。」洛浦，本作樂
普。



<xa>窈絕</xa>
<pb n="409"/>
當作杳絕。杳，冥也。故字從日在木下。窈，深遠也，非義。



<xa>筠籜</xa>
上於倫（倫下疑脫切字），竹青皮；下音托，筍皮。



<xa>紈素</xa>
上胡官切，細絹也。



<xa>禪宛</xa>
當作禪苑。吾佛始說法於鹿野苑中，故名禪居，為禪苑也。



<xa>笑我為僧</xa>
<bf>《正理論》</bf>云「為僧者，完聲色，遵梵行也。剃除鬚髮，去華競也。俯容肅質，不忘敬也。
分衛乞食，拾糞掃衣，支身命也。清虛恬淡，順道性也。」



<xa>猿狖</xa>
音抽鼠，屬善旋。



<pb n="410"/>
<xa>畦</xa>
玄圭切，町畦也。



<xa>偶竊古人</xa>
古人謂南嶽齊己師也。<bf>《宋傳》</bf>云「師諱齊己，秉節高亮，氣貌劣陋，性耽吟詠，視其名利
，悉若浮雲。初參德山，後於石霜法會請知僧務，頸有瘤贅，時號詩囊，檣約自安，破衲擁
身，枲麻纏睞，愛樂山水，懶謁王侯。」有<bf>《夏日草堂詩》</bf>云「沙泉對草堂，紙帳卷空床。
靜是真消息，吟非俗肺腸。園林坐清影，梅杏嚼紅香。誰住原西寺？鐘聲送夕陽。」枲，想
止切，麻也。



<xa>伽陀</xa>
此雲諷頌，亦云不頌。頌謂不頌，長行故，或名直頌，謂直以偈說法故。今儒家所謂游揚德
業，褒讚成功者，諷頌也。所謂直頌者，自非心地開明，達佛知見，莫能為也。今時輩往往
謂頌不尚綺靡，率爾可成殊。不知難於世間詩章遠甚。故齊己<bf>《龍牙》</bf>序云：「其體雖詩，
其旨非詩者，則知世間之雅頌，與釋氏伽陀固相萬矣。」



<xa>眠槎</xa>
鋤加切，枯木也。



<xa>白菌</xa>
渠殞切，地生曰菌，木生曰蕈。

<pb n="411"/>


<xa>壞地</xa>
汝兩切，柔土也。



<xa>黃菁</xa>
<bf>《博物誌》</bf>云「天姥謂黃帝曰：『太陽之草名黃菁，餌之可以長生。八月采根，九蒸九暴作
果，甚玵美而黃黑色，今山谷皆有。菁，音精。」



<xa>高座寺</xa>
西域三藏吉友，此雲高座。國王之子讓國與弟出家，譯<bf>《孔雀經》</bf>，善咒法，謝琨為建寺，
故以為名。



<xa>城關</xa>
當作「城闕」。



<xa>遠墅</xa>
上與切，田廬也。



<xa>竹屨</xa>
<pb n="412"/>
俱遇切，履也。



<xa>鷗共樂</xa>
海上之人有好鷗鳥者，每旦之海上從鷗鳥游，鷗鳥之至者百數而不止，其父曰：「吾聞鷗鳥
皆從汝游，取來吾玩之。明日之海上，鷗鳥舞而不下也。」<bf>《說者》</bf>曰：「心動於內，形變
於外。禽鳥猶覺，人理豈可詐也？」見<bf>《列子》</bf>。



<xa>菊隨歌</xa>
晉陶潛九月九日無酒於宅邊菊叢中，摘盈滿把坐其側，望見白衣人乃王弘送酒，即便就酌而
後歸。



<xa>龍鍾</xa>
當作躘蹱，行不進貌。



<xa>蓮比目</xa>
<bf>《維摩·寶積長者偈》</bf>云「目淨修廣如青蓮，心淨以度諸禪定。久積淨業稱無量，導眾以寂
故稽首。」楚法師云：「西方青蓮花葉有大人目相，故以蓮比目也。」



<xa>貽</xa>
盈之切，與也。
<pb n="413"/>



<xa>木鐸</xa>
<bf>《論語》</bf>「天將以夫子為木鐸」；<bf>《說者》</bf>曰「木鐸，施政教時所振也。言天將命孔子製作
法度，以號令於天下。」



<xa>寬樹陰</xa>
<bf>《本行經》</bf>云「太子與父王釋種出野遊，觀見世間眾生極受諸苦，所謂生、老、病、死不能
得離，欲求寂靜，發遣左右，悉令散巳，於閻浮樹下，結跏趺坐，諦心思惟，即得初禪。時
淨飯王須臾之間不見太子，遂遣尋覓，乃見太子在閻浮樹下，一切樹影悉移，唯閻浮陰悉覆
太子。」



<xa>乞食頭陀</xa>
<bf>《善見律》</bf>云「乞食者，三乘聖人悉皆乞食。薩婆多受乞食法者：一、以在眾因緣故多諸惱
害；二、以鞭打僧祇人民共相嗔惱，多諸非法，食不清淨；三、以觀它意，色心常不安；四
、少欲知足，修四聖種，受檀越請，亦有過失，以請因緣，先粗者更令精細，若少勸多，若
無兼味，教增眾饌，心有希望即非，久欲聖種之法，常懷彼我得失之心。若乞食者，蕭然無
系，意無增減。又眾食有盡，乞食無盡。佛教弟子修無盡法，梵雲頭陀，此言抖擻，謂抖擻
煩惱，離諸滯著也。」



<xa>倉堵</xa>
上千剛切。<bf>《說文》</bf>云「谷藏也」倉黃，取而藏之，故曰倉；下董五切，坦也，五版為堵。

<pb n="414"/>


<xa>康衢</xa>
四達謂之衢，五達謂之康。



<xa>過午</xa>
時迦留陀夷日下晡時，著衣持缽，入舍衛城乞食。天陰夜黑，厚雲掣電，霹靂光亙然明，有
一妊身婦女，出外汲水，電光中見迦留陀夷，大驚惶怖，便失聲言：「毘舍支。」迦留陀夷
言：「我是沙門非鬼。」婦人答言：「若沙門者不殺汝父，不害汝母，而墮我身。」時婦人
往語十二法比丘，比丘往曰世尊，世尊結戒：「若比丘過中食者，波逸提。」毘舍支，此言
顛狂鬼。



<xa>匡阜</xa>
上曲王切，姓也。周有匡續先生，結廬於江州南障山，遂易名「匡山」，亦曰「廬山」。下
扶缶切，大陸也。又山無石者曰「阜」。



<xa>乾闥婆城</xa>
　
見<bf>《雪竇·祖英》</bf>。



<xa>螺女英</xa>
事見<bf>《閩越記》</bf>，其略云：「有任氏子，家貧，以孝稱世。因釣得一巨螺，中有一女子，既
<pb n="415"/>
將而歸，善織布。有識者曰：『此龍鬚布也。』倍與重價，任益喜，且足以養親。或曰：『
此必龍女，領下必有明珠，可殺而取之，何止龍布之直耶？』任歸將謀之，女遂化龍而去。
」今閩中有螺江是也。



<xa>[食*匮]</xa>
求貴切，餉獻也。



<xa>酣</xa>
胡甘切，酒樂也。



<xa>終毫</xa>
當作「終豪」，豪，俠也。



<xa>艷曳</xa>
上以贍切，下以制切。好而長也。



<xa>馨香</xa>
上呼刑切。香而清遠曰馨。


<pb n="416"/>

<xa>司徒大德</xa>
司徒，姓也。漢有複姓五氏：司馬、司功、司徒、司寇、司空並以官為氏。古沙門尚從俗姓
，或從師姓。始道安法師以沙門從佛出家，方稱釋氏。今村俗猶以俗姓稱吾儕者多矣。



<xa>縷褐</xa>
隴主切，線也。



<xa>紀</xa>
音巳，記也。記實而贈曰紀。



<xa>隳</xa>
與墮同，許規切，毀也。



<xa>玷</xa>
都念切。玉之內病曰瑕，瑕謂體破；外病曰玷，玷謂色污。



<xa>僧伽</xa>
釋僧伽，何國人，姓何氏，始至西涼府，次歷江淮，當龍朔初年也。即隸名於山陽龍興寺。
初將弟子慧儼同至臨淮，就信義坊居人乞地下標誌之，言：「決於此處建立伽藍。」遂穴土
<pb n="417"/>
，獲古碑，乃齊國香積寺也。得金像衣、葉刻普照王佛，居人嘆異。嘗臥賀跋氏家，身忽長
，其床榻各三尺許，次現十一面觀音形，其家舉族欣慶，遂舍宅焉，即今寺是也。中宗景龍
二年，遣使詔赴內道場，帝御法筵，言談造膝，佔對休咎，契若合符，仍褒飾其寺曰「普光
王寺」。四年示疾，敕自內中往薦福寺安置，三月二日儼然坐□（□疑逝），神彩猶生，止
瞑目爾。俗齡八十三，僧臘罔知。帝慘悼黯然，於時穢氣充塞，而形體宛如，多見靈跡。敕
有司給絹三百匹，俾回葬淮上，令郡官祖送五月五日抵於今所。帝以仰慕不忘，因問萬回公
曰：「彼僧伽何人也？」曰：「觀音菩薩也。經不雲乎？應以比丘身得度者，故見沙門相也
。」見<bf>《宋僧傳》</bf>。



<xa>謚應聖</xa>
應聖，南唐李氏謚也。楚泗江，此諸郡皆為屬下，至李景時，方歸世宗，故李氏朝謚此偽號
。<bf>《白虎通》</bf>曰「謚者何也？謚之為言引也。引烈行之跡也，所以進勸成德，使上務節也，
死乃謚之。何言人行始終，不能若一，故據其始終，後可知也。」又曰「謚者，別尊卑，彰
有德也。」



<xa>三十二身</xa>
見<bf>《楞嚴·圓通品》</bf>，凡三十二應。



<xa>異朕</xa>
當作異眹。



<xa>忿怒</xa>
<pb n="418"/>
上撫吻切，恚也。



<xa>捷疾</xa>
上疾葉切，鬼名。



<xa>澄喧</xa>
況元切，雜也。



<xa>焚黃</xa>
寵謚聖應之號，所以焚其敕黃，唐高宗上元二年詔曰：「詔敕施行，既為永式。比用白紙，
多有蟲蠹，宜令今後，尚書省頒下諸司、州、縣，併用黃紙。」



<xa>哲後</xa>
明君也。



<xa>關畿</xa>
音祈，王畿象日地方千里。



<pb n="419"/>
<xa>豪侈</xa>
敞爾切，奢也。



<xa>睟容</xa>
雖遂力，潤澤也。



<xa>元良</xa>
一有元良，萬國以貞，太子之謂。見<bf>《禮記》</bf>。



<xa>寶公</xa>
<bf>《梁傳》</bf>云「釋寶誌禪師，金城人，姓朱氏。少出家，止道林寺修習禪定。宋大始初，忽居
止無定，飲食無時，發長數寸，徒跣執錫，杖頭擐翦刀尺銅鑒，或掛一兩尺帛，數日不食，
無饑容。時或歌吟，辭如讖記。天監十三年冬將卒，忽告眾僧，令移寺金剛神像出置於外，
乃密謂人曰菩薩將去，未及旬日而終。」擐，古患切，貫也。



<xa>柱天</xa>
展呂切，支也。



<xa>副君</xa>
猶儲君也。
<pb n="420"/>



<xa>縑緗</xa>
音兼廂，縑並絲繒，緗，淺黃也。



<xa>岑</xa>
小山而高。



<xa>萬籟</xa>
落蓋切，物之有竅，風聲曰「籟」。



<xa>簧</xa>
胡光切，笙中黃也。



<xa>涯</xa>
音宜。



<xa>邈不得</xa>
當作貌，莫角切。人顏狀也。
<pb n="421"/>



<xa>僧瑤</xa>
瑤當作繇，音遙。張僧繇，吳人也。梁天監中，為武陵王國侍郎直秘閣知監事，歷右將軍吳
興太守。武帝以諸王在外，思欲見之，遣僧繇乘傳寫貌，對之如面也。張公骨氣奇偉，師模
宏遠，真當世異人。見王彥遠名盡記乘傳，若今之驛傳，直戀切。



<xa>金峰</xa>
師名從志，前住撫州金峰，嗣曹山寂。嘗有僧問：「金盃滿[酉*勾]時如何？」師云：「
金峰不勝酩酊。」後住金陵報恩，入滅謚「圓廣禪師」。



<xa>伽耶</xa>
此言城。



<xa>雲居</xa>
師諱懷岳，嗣雲居膺為第四世，號「達空禪師」。嘗有僧問：「如何是一丸療萬病底藥？」
師云：「汝患甚麼？」



<xa>尼連</xa>
此云“不樂著」，又云「有金河」。

<pb n="422"/>


<xa>鍾虛</xa>
當作鍾虛。當也，聚也。



<xa>巘翠</xa>
語蹇切，山形似甑也。



<xa>[氵*寥]泬</xa>
上正作寥，下呼決切。寥泬，空貌，下仿此。



<xa>其被</xa>
平義切，及也。



<xa>喻月</xa>
如標月指。



<xa>示筌</xa>
取魚以筌。

<pb n="423"/>


<xa>乃兆</xa>
直紹切。<bf>《說文》</bf>云「灼龜，坼也。」



<xa>鼓山</xa>
師諱神晏，大梁季氏子。幼不茹葷，聞鐘梵即欣然。年十五感疾，夢神人與藥即愈。遂依衛
州白鹿山受業具戒，杖錫遊方，造雪峰，峰撫而印之。閩師開鼓山創禪居，請揚宗旨。僧問
：「如何是包盡乾坤底句？」師曰：「近前。」僧近前，師曰：「鈍躓殺人。」曰：「如何
紹得？」師曰：「犴溪無風，徒勞展掌。」後賜號「興聖國師」。



<xa>峭</xa>
七肖切，峻也。



<xa>木平</xa>
袁州木平山真寂禪師，諱善導。頂有肉髻螺文，金陵李氏慕其道，待以師禮。嘗問：「如何
是木平？」師曰：「不勞斤斧。」曰：「如何不勞斤斧？」師曰：「向道木平。」師滅後，
門人建塔，刊石影。故法眼讚之。



<xa>巨溟</xa>
忙經切。巨溟，大海也。

<pb n="424"/>


<xa>繕妙</xa>
上時戰切，治也。



<xa>華亭裔</xa>
木平嗣龍盤文，文嗣夾山會，會嗣華亭船子誠。



<xa>挺</xa>
待鼎切，拔也。



<xa>寫氈</xa>
後漢永平十年乙丑正月十五日，孝明帝夜夢金人身長丈六，紫磨金色，頂有圓光，赫奕如日
，來詣殿前。帝驚異，詔群臣問曰：「此為何瑞？是何神人？」時有通事舍人傅毅及大史令
蔡愔等對曰：「臣聞得道天竺者，號之為佛。不言而自信，不治而不亂，巍巍乎獨出三界之
外，飛行自在，人無能名焉。此聖者滅後一千年外，有教當被此土，陛下所夢將必是乎。」
帝即遣羽、林郎、秦景、博士、王遵等一十四人，迎佛教至大月氏國，果遇摩騰竺法蘭，以
白氈畫釋迦像並<bf>《四十二章經》</bf>，載以白馬及修多羅等，教至永平十四年戊辰之歲十二月三
十日，摩騰達於洛陽，明晨竺法蘭至。



<xa>雕檀</xa>
見<bf>《池陽·問優填雕像》</bf>
<pb n="425"/>



<xa>刊</xa>
丘寒切，削也。



<xa>奕奕</xa>
音亦，太也。



<xa>道與</xa>
音餘，與歟同，語終之辭。



<xa>師名</xa>
尋僧史，師號遠起梁武帝號婁約法師；次隋煬帝號智顗禪師並為智者，無大師二字；唐中宗
號萬回為法雲公，加公一字；玄宗開元中有慧日法師；中宗朝得度師義淨游西域，回進真容
梵夾，賜號慈敏，亦未行大師之字；穆宗朝天平軍節度使劉總，奏乞出家，賜紫衣，號大覺
師，止師一字；至懿宗朝咸通十一年十一月十四日，延慶節因內談論左街雲顥，賜三慧大師
，右街僧徹賜淨光大師。師號懿宗朝始也。顥，音皓。



<xa>二世</xa>
五代亂離，十國遍霸，劉陟據廣州稱漢，[攒-贝+日]帝號，據嶺南北四十七州，至大有
十五年卒，子玢立號二世，陟更名龑，音儼。份，音彬。
<pb n="426"/>



<xa>不員俗拜</xa>
當作「不負俗拜」，負，恃也。一曰「受貸不償」。



<xa>耆年</xa>
渠伊切，老也，一曰至也，至於老境。又云指也，謂指事於人不自執役也。



<xa>迥</xa>
戶頂切，遠也。



<xa>陂</xa>
音碑，潭障也。



<xa>凜</xa>
力錦切，寒也。



<xa>駢羅</xa>
上蒲眠切，交駢也。
<pb n="427"/>



<xa>永安淨悟</xa>
嗣福州怡山長慶棱師，名懷烈，住撫州。永安僧問怡山親聞一句，請師為學人道，師曰：「
向後莫錯舉似人。」



<xa>不確</xa>
克角切，謂不類也。



<xa>橋彴</xa>
酌音，橫木渡水。



<xa>峰峙</xa>
之裡切，峻也。



<xa>和龍妙空</xa>
師名守訕，福州閩縣人，姓林氏。受業於古田這壽峰，嗣法於雪峰存禪師，住池州和龍山壽
昌院，號「妙空禪師」。嘗有僧問：「如何是傳底心？」師曰：「再三囑你莫向人說。」



<pb n="428"/>
<xa>百丈明照</xa>
安禪師，本新羅人。參疏山仁，住洪州百丈，號「明照禪師」。嘗有僧問：「如何是和上家
風？」師云：「手巾寸半布。」



<xa>嚴陽尊者</xa>
尊者得法於趙州諗，洪州武寧縣新興人也。所居常有一蛇一虎從其左右，常手飼之。僧問：
「如何是佛？」曰：「土塊。」「如何是法？」曰：「地動。」「如何是僧？」曰：「吃粥
吃飯。」



<xa>一馬</xa>
萬物一馬，謂絕待也。



<xa>汝江</xa>
在撫州。襲嗣疏山仁，仁嗣洞山價，價嗣雲岩晟，晟嗣藥山儼。



<xa>澄浚</xa>
須閏切，深，通川也。



<xa>涵潤</xa>
胡南切，水澤多也。
<pb n="429"/>



<xa>游刃</xa>
<bf>《莊子》</bf>「恢恢乎，其於游刃必有餘地。」



<xa>氻潭</xa>
當作泐，音勒，水石理也。<bf>《周禮》</bf>「石有時而泐」氻，水聲，非義。



<xa>泥空</xa>
乃計切，滯泥也。



<xa>儼若</xa>
曲禮儼若思。<bf>《說者》</bf>曰「儼，矜莊貌，人之坐思，貌必儼然。」



<xa>瀛海</xa>
上怡成切，亦海也。



<xa>淡濘</xa>
下文呂切，澄靜也。
<pb n="430"/>



<xa>荷玉</xa>
師諱光慧，嗣曹山寂。初住龍泉，後住撫州荷玉山，號「玄悟大師」。嘗有僧問機關不轉，
請師商量，師曰：「啞得我口麼？」



<xa>蟾[虫*糸]</xa>
下正作蜍，音餘。



<xa>法[幡-番+童]</xa>
正作幢，寶江切。<bf>《釋名》</bf>「幢，童也。其貌童。」童，然<bf>《演義》</bf>云如猛將幢，降伏一切
魔軍也。



<xa>拘尸焚燎</xa>
拘尸，此雲角城，城有三角，故以名焉。<bf>《涅槃》</bf>云「爾時世尊在拘尸那城，告諸大眾：『
吾今背痛，欲入涅槃。』即往熙連河側娑羅雙樹下，右脅怕然宴寂。瞿那慟哭，八部傷薤，
以至金棺從座而起，高七多羅樹，往返空中，化火三昧，須臾頃間灰生四樹，收舍利八斛四
斗。」燎，音了。



<xa>同安</xa>
師名。常察居九江鳳棲之同安院，嗣九峰虔，虔嗣石霜普會諸，諸嗣道吾智，智嗣藥山儼師
<pb n="431"/>
，於藥山為第五世。僧問學人，未曉時機，請師指示，師曰：「參差松竹凝煙薄，重疊峰巒
月上遲。」



<xa>霧學</xa>
當作「務學」，楊子務學不如務求師。



<xa>遐憧</xa>
尺容切。<bf>《易》</bf>「憧憧往來，朋從爾思。」



<xa>霰</xa>
蘇佃切，雨雪雜貌。<bf>《釋名》</bf>曰星也。雨雪相搏，如星而散。



<xa>歸宗章</xa>
師名弘章，嗣法歸宗懷惲，後繼住歸宗，為第四世。嘗有僧問：「混然覓不得時如何？」師
云：「是甚麼？」。



<xa>誰何</xa>
猶如何，借問也。見<bf>《西漢注》</bf>


<pb n="432"/>

<xa>闇投</xa>
明月之珠，夜光之璧，以闇投人於道路，眾莫不按劍相眄。見<bf>《文選》</bf>。



<xa>囊錐</xa>
見<bf>《雲門·壽穎》</bf>



<xa>瞻顒</xa>
魚容切，仰也。<bf>《爾雅》</bf>云「顒顒卬卬，君之德也。」



<xa>日東</xa>
即日本國也。<bf>《唐書》</bf>「日本，古倭國也。去京師萬四千里，直新羅東南，在海中島而居，
東西五月行，南北三月行，國無城郛，聯木為柵，落以草茨屋，左右小島五十餘，皆自名國
而臣附之。其俗多女，少男有文字，尚浮圖法，其俗推髻無冠帶，跣以行，幅巾蔽後。貴者
冒錦，婦人衣純色裙長腰襦，結髮於後。元亨元年遣使賀平高麗，稍習夏音，惡倭名，更號
日本。使者自言國近日，所出以為名秦，徐福止此為蓬萊，至今子孫皆曰秦氏。



<xa>華夏</xa>
謂中華大夏。



<pb n="433"/>
<xa>亟承</xa>
上去吏切，數也。



<xa>雞林</xa>
<bf>《十洲記》</bf>云「雞羅國，雞林府，皆海外國名。」



<xa>華京</xa>
京，大也。中國之大無如京師。<bf>《公羊傳》</bf>曰「京者，大也。師者，眾也。天子之居，必以
眾大之辭言之。」



<xa>宸［市-巾/扆］</xa>
上音辰；下隱豈切。戶牖之間謂之扆，言天子之所居。



<xa>頳紫</xa>
上丑貞切。赤色謂朱紫也。



<xa>蝟張</xa>
上音謂。蝟張，言其鋒鋩不可觸也。


<pb n="434"/>

<xa>廬山開先</xa>
開山圓智禪師，諱紹宗，姑蘇人。得法於長慶棱，結庵於虔州了山二十載。國主李氏建開先
道場，命師主之。主躬入山請宣法要，僧問：「如何是開先境？”云：「最好是一條界，破
青山色。」「如何是境中人？」「拾枯葉，煮布水。」師後終於所棲，遂塔焉。



<xa>遺珦</xa>
上以醉切；下音向。



<xa>焰水</xa>
陽焰如水，言其幻也。



<xa>矗直</xa>
上音畜，長直貌。



<xa>布袋和尚</xa>
居明州奉化縣，未詳氏族，自稱名契此，時號「長汀子」。五代初示滅於岳林寺東廊，端坐
石上說偈云「彌勒真彌勒，分身千百億。時時示時人，時人自不識。」偈畢怡然而化。本朝
謚「定應大師」。



<pb n="435"/>
<xa>籌盈一馬</xa>
<bf>《莊子·萬物一馬注》</bf>「馬，戲籌也。」



<xa>嗅</xa>
與嗅同，許救切，鼻就，臭也。



<xa>薝卜</xa>
此雲黃色花，其香甚。盛花似此方梔子。



<xa>無生忍</xa>
<bf>《五門禪經》</bf>云「於一切眾生忍辱不嗔，是名眾生忍。得眾生忍者，易得法忍。得法忍者，
所謂諸法不生不滅，畢竟空相，能信受是法忍者，是名無生忍。」



<xa>保大</xa>
即江南李景所立年號。



<xa>獼猴</xa>
吾佛隨類化身獼猴、鹿、馬、巨岳、巔山。


<pb n="436"/>

<xa>雪髯</xa>
如佔切，頰須。



<xa>須彌頂</xa>
孤，此讚斷章脫「孤」字。見<bf>《古本》</bf>。



<xa>循省</xa>
猶善察也。



<xa>苦空</xa>
謂苦、空、無常四諦之法。



<xa>花巾結</xa>
見<bf>《雪竇·瀑泉花巾》</bf>。



<xa>參同契</xa>
法眼作注，似不相貫攝。竊觀上堂稱提頗符石頭之意，今謹錄之。云“出家人但隨時及節，
便得寒即寒，熱即熱。欲知佛性義，當觀時節因緣。古今方便不少，不見石頭和上。」因看
<bf>《肇論》</bf>云「會萬物為己者，其唯聖人乎？它家便道聖人無己，靡所不己。有一片言語，喚
<pb n="437"/>
作參同契。末上云竺土大僊心無過此語也。中間也，只隨時說話，上座今欲會萬物為己者，
蓋為大地無一法可見它。」又囑云“光陰莫虛度，適來向上座道，但隨時及節便得。若也移
時失候，便是虛度光陰，非色中作色解，且道色作非色解，還當不當？上座若與麼會，便是
沒交涉，正是癡狂兩頭走，有甚麼用處？上座但守分隨時過好。」



<xa>國師</xa>
西域之法推重其人。外內攸同，邪正俱有，舉國歸依，乃彰斯號，聲教東漸，唯北齊高僧法
常，齊主崇為國師；國師之號自常公始，陳隋之代，天台智顗為陳宣隋煬菩薩戒師，故時號
國師；唐則天朝神秀召入京師，及中睿玄凡四朝皆號為國師；後有慧忠、肅代二朝入禁中說
法，亦號國師；元和中敕署知玄號「悟達國師」；若偏霸之國，則蜀後主賜右街僧錄光業為
「祐聖國師」；吳越稱德韶為國師。見讚寧<bf>《僧史》</bf>。漸，音尖，流入也。



<xa>揣度</xa>
上初委切，試也；下徒落切，量也。



<xa>纂</xa>
作管切，集也。



<xa>玄樞</xa>
昌朱切，本也。


<pb n="438"/>

<xa>同岐</xa>
當從山作岐，道也。岐，足多指也，非義。



<xa>龜鑒</xa>
龜，所以決猶豫；鑒，所以辨妍旹。



<xa>阿那律陀</xa>
<bf>《楞嚴經疏》</bf>云「阿那律陀」，此云“無滅」。白飯王子以多睡故，如來呵之，從此精進，
七日不眠，則失以目，佛令修天眼，係念在緣四大淨色，半頭而發見障內外明闇皆矚，臨三
千界如觀掌果，故云「無目能見」。



<xa>跋難陀龍</xa>
此雲賢喜，與難陀龍常護摩伽陀國，雨澤以時，國無饑年。瓶沙王年設大會，報龍之恩，人
皆歡喜，從此得名為目連，所降無耳而聽，未詳緣起。跋，蒲末切。



<xa>殑伽神女</xa>
殑伽，亦云「恆伽」，此云“天堂來」。河從無熱惱池南面銀象口出，流入東印土，主河之
神是女，非鼻聞香。未見其緣。殑，其陵切。



<pb n="439"/>
<xa>驕梵缽提</xa>
正云“笈房缽底」，此云“牛相」。故經云「我有口業，於過去世輕弄沙門，世世生生有牛
呞病。呞者，牛凡食後，常事虛哨，時人稱為牛呞也。異舌者，未見別緣，或可既為牛相，
即牛舌也。而能辨了人所食味，故云「異舌知味」。呞，音詩。



<xa>舜若多神</xa>
此雲空，即主空神也。無色界天亦是此類，隨其所主亦無色質，既為風質者，此約體不可見
，故云元無。以佛力故，故曰能暫見，亦顯有定自在色，無業色也。無色界天淚下如雨，正
同此事。



<xa>摩訶迦葉</xa>
得滅盡定，大小俱有，然修意不同，謂滅六全盡七染分，摩訶迦葉入雞足山，待彌勒佛。<bf>《
俱舍》</bf>即雲巳入涅槃。餘說入定。聖說雖爾，若今<bf>《楞嚴》</bf>付囑阿難，故知入定、涅槃俱不
可測。既知身在，巳滅意根，圓明瞭知，不妨作用。故<bf>《維摩》</bf>云「不起滅定，而現諸威儀
」即斯義也。然上所說，欲顯真覺，不假根塵。且引六人略以為比，於中有業報者，有修得
者，有發真者。修得、發真正是真用，業報所感，以淺況深，俱是不由於根，而覺知無失耳
。



<xa>騰古</xa>
徒燈切，傳也。



<xa>無適</xa>
<pb n="440"/>
都歷切。無適，無莫謂無親疏也。



<xa>音聲佛事</xa>
華嚴疏主引<bf>《楞伽·四》</bf>云「大慧，非一切佛土言語說法故，有國土直視不瞬口無言說名為
說法；乃至雲有佛國土動身名說；又香積世界食香飯而三昧顯；極樂佛國聽風柯而正念成；
絲竹可以傳心，目擊以之存道。既語默視瞬皆說，則見聞覺知盡聽。苟能得法契神，何必要
因言說？況華嚴性海，雲台寶網，同演妙音，毛孔光明皆能說法。花香雲樹，即法界之法門
，剎土眾生本十身之正體。」



<xa>風幡</xa>
國師上堂云：「古聖方便，猶如河沙。祖師道『非風幡動，仁者心動』斯乃無上心印法門，
我輩是祖師門下客，合作麼生會祖師意？莫道『風幡不動，汝心妄動』，莫道『不撥風幡，
就風幡通取』，莫道『風幡動處是甚麼？』。有云道『附物明心，不須認物。』有云『色即
是空。』有云『非風幡動，應須妙會。』如是解會，與祖師意旨有何交涉？既不許如是會，
諸上座便合知悉。若於者裡徹底悟去，何法門而不明？百千諸佛方便，一時洞了，更有甚麼
疑情？所以古人道『一了千明，一迷萬惑』，上座豈是今日會得一則，明日一則又不會也。
莫是有一分向上事難會，下劣凡夫不會麼？如此見解，設經塵劫只自勞神乏思，無有是處。
」見<bf>《傳燈》</bf>。



<xa>風鈴</xa>
伽耶舍多初見十七祖僧伽難提時，持一寶鑒，趨迎於前。難提問曰：「汝持圓鑒，意欲何為
？」捨多童子乃以偈答曰：「諸佛大圓鑒，內外無瑕翳。兩人同得見，心眼皆相似。」父母
以其與難提應對有異，遂使之出家，難提受之，攜還精舍。它日風撼其殿之銅鈴，鏜然發聲
，復問曰：「鈴鳴乎？風鳴耶？」答曰：「非風非鈴，我心鳴爾。」鏜，音湯。
<pb n="441"/>



<xa>舜視</xa>
上當從目作瞬，音舜，開合目數搖也。



<xa>五運</xa>
<bf>《幹鑿度》</bf>云「夫有形者生於無形，則乾坤安從而生？故有太易，有太初，有太始，有太素
，有太極。太易者，未見氣也；太初者，氣之始也；太始者，形之始也；太素者，質之始也
；氣形質具而未相離，謂之渾沌。渾沌即太極也。」運，即運數也。



<xa>采菽氏</xa>
梵云“大目乾連」，此言「采菽姓」也。上古有僊，居山寂處，常采菉豆而食，因以為姓。
目連，其母是，其族也。字拘律陀，此樹名也。即無節柳樹神，父母無子，求此樹而生，故
以為名。



<xa>奔驟</xa>
鋤祐切，疾走貌。



<xa>燥動</xa>
當作躁，則到切，動也；燥，先到切，幹也，非義。

<pb n="442"/>


<xa>鼓籥</xa>
以灼切，橐籥，無底器也。



<xa>俱尸羅</xa>
見<bf>《祖英·三尺丈六說》</bf>



<xa>楞嚴三昧</xa>
<bf>《智論》</bf>云「秦言健相分別知諸三昧行相多少深淺，如六將知諸兵力多少。菩薩得是三昧，
諸煩惱魔及魔人無能壞者。譬如轉輪王兵，寶將所住，至處無不降伏。」



<xa>節操</xa>
當作「節峻」。



<xa>唯諦</xa>
當作「唯帝」，按草堂沙門飛錫撰南陽國師碑云“白雲志高，青鬆節峻。唯帝之師，親傳法
印。解深貌古，言險理顒。不有定門，將何演頓？」蓋叶韻而作，即知節操。唯諦之誤矣。



<xa>蟾影臨天</xa>
<pb n="443"/>
蟾，蝦蟆也。羿妻姮娥竊不死藥，服之奔於月宮居焉，是為瞻蜍也，故今以月影為蟾影。



<xa>醎澹</xa>
澹，當作淡，薄味也。澹，水也，非義。



<xa>無心</xa>
<bf>《寶積》</bf>「恆河上優婆夷言：『所說無心，欲明何義？』世尊告曰：『此法非思惟之所能知
，亦非思惟之所能得，何以故？此中心尚不可得，何況心所生法？以心不可得，是即說名不
思義處。此不思議處，無得無證，非染非淨。」



<xa>珂雪</xa>
丘何切，石，次玉也。亦瑪瑙潔白如雪者，一曰「螺屬」。



<xa>該</xa>
古開切，備也。



<xa>三性</xa>
　
賢首金師子云：「迷心所執，計有相生，以為實者，謂之徧計性也；不了緣生，依它性也；
依它無性，即圓成。隨舉一法，三性具矣。」○謂師子情，有名為徧計。<bf>《說者》</bf>曰「謂一
<pb n="444"/>
切眾生無始以來煩惱業習癡迷不了，週徧計度心外有法，顛倒取捨，隨情起惑，自纏自縛，
枉受輪迴。」○師子似有，名為依它。<bf>《說者》</bf>曰「謂一切眾生依真起妄，現似有之法，妄
執依心，內外不實，故論雲依它起自性，分別緣所生。」○金性不變，故名圓成。<bf>《說者》</bf>
曰「圓而不減，成而不增。師子雖則相殊，金且不壞，謂與自心為緣，心法方起。今了緣無
體，依心方現，無自體生，是為依它無生性。由二義現前，乃為圓成勝義性也。」經云「從
無住本，立一切法。」



<xa>雜毒</xa>
見<bf>《池陽·問智為雜毒》</bf>



<xa>佛佛授手</xa>
<bf>《泥洹經》</bf>云「佛將入滅，命羅漢十萬比丘授手，又將左手伸向阿難羅雲，又將阿難羅雲手
授與它方化佛，表囑累故。」



<xa>顛倒</xa>
顛頂也。顛倒則首不正，而與草木為類。



<xa>海印三昧</xa>
海印者，真如本覺也。妄盡心澄，萬象齊現。猶如大海，因風起浪，若風止息，海水澄清，
無象不現。<bf>《起信》</bf>云「無量功德藏，法性真如海，所以名為『海印三昧』也。」


<pb n="445"/>

<xa>曦光</xa>
語見<bf>《杜順還源》</bf>「觀用則波騰鼎沸，全真體以運行，體則鏡，淨水澄舉，隨緣而會，寂若
曦光之流彩，無心而朗十方，如明鏡之端形，不動而呈萬象。」○曦光，謂日也。堯命羲氏
、和氏掌之，故以日為曦光。曦，或作爔，或作羲，一義也。



<xa>逝多</xa>
此云“師子」。



<xa>九十六種</xa>
見<bf>《雪竇頌古》</bf>。



<xa>四姓</xa>
一、婆羅門，此雲淨裔，又淨行，又梵志，又捨惡法貴族慕道之種；二、剎帝利，此雲土田
主，王種；三、毘舍，或云吠舍，此雲商賈，又云坐謂坐賈也。天竺多重寶貨，此等營求，
積財巨億，坐而出納，故以為名；四、首陀，又云戌達羅，此雲農人，亦皂隸之徒。賈，音
古。行曰商，坐曰賈。



<xa>穆帝</xa>
當作「剎帝」。


<pb n="446"/>

<xa>長者</xa>
一稱長者，體具十德：一姓貴；二高位；三大富；四威猛；五智深；六年耆；七行淨；八備
禮；九上嘆；十下歸。



<xa>居士</xa>
見<bf>《祖英·上》</bf>。



<xa>降誕</xa>
音但，育也。



<xa>逆順入</xa>
謂入於初定，從初定起入第二定，從第二起入第三定，從第三起入第四定，從第四起入空處
，從空處起入識處，從識處起入無所有處，從無所有處起入非想非非想處，從非想非非想處
起次第逆入至初靜慮，此皆諸佛聲聞眾共有之法。若如來入自受用三昧，超諸等持，非諸聲
聞可能測知。



<xa>娑竭羅</xa>
此云“醎海」。



<pb n="447"/>
<xa>奮迅三昧</xa>
<bf>《大般若·五十二》</bf>云「師子奮迅三昧者，於諸垢穢，縱任棄捨，如師子王，自在奮迅。」
奮迅，振毛羽狀。



<xa>忉利</xa>
此雲三十三，即須彌頂三十三天也。



<xa>二諦</xa>
真諦、俗諦。諦，以審實為義。



<xa>八相</xa>
一受胎；二降生；三處宮；四出家；五成佛；六降魔；七說法；八涅槃。



<xa>括</xa>
古活切，至也。



<xa>能遘</xa>
古候切，遇也。


<pb n="448"/>

<xa>匡徒</xa>
去王切，正也。



<xa>世表</xa>
陂矯切，外也。



<xa>或地</xa>
或與或（或疑惑）同，亂也。



<xa>龍華三會</xa>
龍華樹也。其樹有華，華形如龍，故名龍華。經言當來彌勒於此樹下說法度人，而有三會：
初會，先度釋迦所未度者，次度其餘凡六十八億人；第二會，六十六億；第三會，六十四億
。故曰「龍華三會」。



<xa>渺</xa>
當作眇，亡沼切，小也。渺，水貌，非義。



<xa>踏寔</xa>
當作「踏實」。寔，音植，是也，非義。
<pb n="449"/>



<xa>橫生</xa>
上戶孟切。非理而來曰橫。



<xa>泯跡</xa>
弭盡切，盡也。



<xa>料揀</xa>
上音寮，量也；下與柬同，分別揀之。



<xa>戢</xa>
阻亡切，斂也。



<xa>詰</xa>
去言（言疑吉）切，問也。



<xa>薩婆若</xa>
此雲一切智。
<pb n="450"/>



<xa>懆動</xa>
當作「躁動」。懆，憂心也，非義。



<xa>雲屯</xa>
徒渾切，聚也。



<xa>鹿菀</xa>
當作鹿苑。苑，所以養禽獸。菀，草名，非義。



<xa>闃爾</xa>
苦息切，靜也。



<xa>空假中</xa>
天台智者以龍樹偈云「因緣所生法，我說即是空。亦名為假名，亦名中道義。」乃依一心三
諦之理，示三止三觀。嘗云“破一切惑，莫盛乎空；建一切法，莫盛乎假；究竟一切性，莫
大乎中。故一空一切空，無假、無中、無不空；一假一切假，無空、無中、無不假；一中一
切中，無假、無空、無不中。」如摩醯首羅天之三目，非縱橫，並別故也。


<pb n="451"/>

<xa>楞伽</xa>
此云“不可到」。



<xa>蠢動</xa>
上尺尹切，蟲動也。



<xa>帝釋千名</xa>
或名鑠羯羅，或名補爛達羅，或名莫伽梵，或名婆●縛，或名憍屍迦，或名捨芝夫，或名印
達羅，或名千眼，或名三十三天尊。見<bf>《大毗婆沙論》</bf>。



<xa>[蜣-羌+羌]螂</xa>
[蜣-羌+羌]，正作蜣，卻羊切；下音良，推糞蟲也。史云“如棄蘇合之丸，而取蜣螂之
轉。」



<xa>構取</xa>
古候切，成也。



<xa>國師自讚</xa>
「誰真誰寫真唯我，我真不真寫者你」也。○此讚錢忠懿時，康憲公寫師真求，師自讚。見
<pb n="452"/>
<bf>《康憲文集》</bf>。



<xa>國師真讚</xa>
人天心師，大地宗匠。真如界內，華頂峰上。堂堂顯見，迥絕塵相。一法不生，河沙見量。
○奉國軍節度使錢億讚。
　


<xa>一則</xa>
宗門因緣不言「一節」「一段」，而言「一則」者，蓋則以制字從貝、從刀。貝，人所寶也
；刀，人所利也。所發之語若刀之制物，以有則也。故人皆寶之以為終身之利焉。是知謂一
則者，不無深意也。



<xa>溈山</xa>
師諱靈祐，生福州長溪，姓趙氏。出家受戒於枕（枕疑杭）州龍興寺，博究三乘，徧參知識
。晚因百丈示火知歸，為百丈典座應司馬頭陀之相，開溈山，作第一世。領徒四十餘年，終
於八十三歲，即唐太中七年，謚「大圓禪師」。



<xa>法嗣</xa>
音寺，從口以言傳，從冊以書記，記而主之，必有傳嗣者矣。宗門之嗣法，猶諸侯之嗣國也
。



<pb n="453"/>
<xa>列破</xa>
當作「裂破」。



<xa>原夢</xa>
音無，究也。



<xa>狌狌</xa>
當作山山，此緣與<bf>《傳燈》</bf>不同，<bf>《傳燈》</bf>云「仰山問中邑：『如何得見性？』邑云：『譬
如有屋，屋有六窗，內有一獼猴，東邊喚山山，山山應如是，六窗俱喚俱應。』仰山禮謝起
云：『只如內獼猴困睡，外獼猴欲與相見如何？』師下繩床執仰山手作舞云：『山山與汝相
見了，譬如蟭螟蟲在蚊子眼睫上作窠，向十字街頭叫喚雲。土曠人稀，相逢者少。』中邑即
朗州也。師名洪恩，嗣馬祖。」



<xa>三平</xa>
師名義忠，福州人，姓楊氏。初謁石鞏，後答大顛住漳州三平山。



<xa>高安</xa>
師諱本仁，得旨於洞山價，五代天復中居供井高安之白水院，因設洞山忌，齊僧問：「洞山
還來也無？」師曰：「更下一分供養。」著師將順世營齋，集眾焚香，跏趺而坐，香煙息處
，儼然示化。


<pb n="454"/>

<xa>五爻</xa>
當作五行。見<bf>《傳燈·浮右在漳州》</bf>。



<xa>天僊</xa>
一本作僊天，師嗣潭州大湖，亦目大川。



<xa>大川</xa>
有僧到來。當作有「江陵僧到」。



<xa>丁行者</xa>
下參見<bf>《石頭》</bf>。住字，當作大字寫。



<xa>斤斗</xa>
斤，斫木具也。頭重而柯輕，用之則斗轉，為此技者似之。



<xa>且致</xa>
當作「且置」。


<pb n="455"/>

<xa>奯</xa>
呼括切。



<xa>札窒</xa>
當作譗[言*窒]，言無倫脊也。或作[亻*答][风*至]，抵鋙也。一曰不循理。上竹
狹切，下知栗切。



<xa>沖天</xa>
音蟲。<bf>《說文》</bf>云「滔搖也。」



<xa>紅莧</xa>
侯澗切。



<xa>怨苦</xa>
當作「冤苦」。



<xa>距死</xa>
當作「倚死」。倚，巨綺切，立也；距，音巨，雞距也。或作伎，與也，並非義。

<pb n="456"/>


<xa>攫</xa>
九縛切，搏也。



<xa>夾山</xa>
師諱善會，廣州峴亭廖氏子。披剃於潭州龍牙山，受戒學業於江陵。初住京口，因對話不稱
道，吾笑以語之而悟其前非。因往參華亭船子，師資道契，復還湖湘，住澧州之夾山。僧問
：「如何是夾山境？」師曰：「猿抱子歸青嶂裡，鳥[口*御]花落碧岩前」金陵法眼嘗云
：「我二十年作夾山境語」會師山居十二載，學者始蟻慕。至唐中和初示疾於本山，謚「傳
明大師」。



<xa>蛺蝶</xa>
上古拹切。蛺蝶，粉翅有須，一名「胡蝶」。<bf>《列子》</bf>曰「胡蝶，胥也。鳥足之根為蠐螬，
其葉為胡蝶，嘗見園蔬其葉為蝶者，三分其二為蝶矣。其一尚菜於寶曰稻，成蛬麥，成蛺蝶
。」蛬，音拱，蟋蟀也。



<xa>古靈</xa>
師諱神讚，受業於大中寺，得法於海禪師，因歸覲得度。和上以方便系悟之，由是其師扣其
得法之緣，為召眾設食，命說法要。師陞座，舉百丈示眾曰：「靈光獨耀，迥脫根塵。體露
真常，不拘文字。心性無染，本自圓成。伹離妄緣，即如如佛。」和上於言下感悟，師後住
本州之古靈數載。俄一日聲鐘召眾曰：「汝等還識無聲三昧麼？」眾無語，師良久曰：「汝
等靜聽，莫別思量。」眾方測然，師儼然示化。

<pb n="457"/>


<xa>丹霞</xa>
師諱天然。幼習儒，會禪客於長安道上，話選佛之緣有所警發，因往謁馬大師，既見以手托
起幞頭，大師顧示良久且曰：「石頭汝師也，宜造焉。」因抵南嶽見遷，復以手托幞頭，遷
曰：「著槽廠去。」參扣三載，一日應剗草之機遂剃落，再謁馬祖，祖賜名「天然」。唐元
和初，出遊京洛，與香山伏牛和上為莫逆之友，過慧林寺，適天寒，燒木佛附炎，人或譏之
，師恬不介意。三年，師橫臥於天津橋會留守鄭公出，呵之不起。吏問：「何人？」師徐曰
：「無事僧。」留守異之，因加敬慕，洛下翕然歸信。晚思林泉，結茅於南陽之丹霞山，玄
學雲臻，遂廣締構。長慶末年，備湯沐整衣戴笠，[竺-二+束]杖授屨，垂一足，未及地
而化，壽八十六，謚「智通」。



<xa>一泓</xa>
鳥宏切，水深也。



<xa>戽</xa>
荒故切，吹水器。



<xa>老耄</xa>
音帽，惛忘也。<bf>《春秋傳》</bf>曰「謂老將知耄，又及之。」



<xa>嵩山安</xa>
<pb n="458"/>
師名慧安，荊州枝江人，姓衛氏。生於隋開皇二年，終於唐景龍三年，凡一百二十八歲，世
所謂老安國師者是矣。文帝開皇十七年，括天下私度僧尼，師因遁於山林，至唐太宗正觀中
，謁忍祖發明心地，高宗麟德年止終南山之石壁。帝召之，力辭，入嵩少居焉。自爾學者依
之，後應武后之詔，待以師禮。至中宗，延入宮禁者三載，既而辭歸。俄萬回公過師，握手
與語，侍者莫之能解。後八日，閉戶偃臥示寂。



<xa>絕朕</xa>
當作絕眹兆也。



<xa>頑囂</xa>
五巾切，愚也。



<xa>勉臔</xa>
 上彌兗切，下胡典切，肥也。



<xa>藥山</xa>
師名惟儼，河東絳州韓氏子。少從潮陽慧照師出家，具戒於衡岳希操律師，晚參石頭遷，深
明法要。師生於代宗之世，終於文宗之太和八年，臨滅之日召眾曰：「法堂倒矣。」眾競至
，師曰：「汝等不會我意。」嗒焉示寂，壽八十四，謚曰「弘道」，塔曰「化城」。



<pb n="459"/>
<xa>毗陵芙蓉</xa>
師名大毓，金陵人，姓范氏。幼從牛頭忠禪師受業，具戒於長安，得馬祖之法，來居常州義
興之芙蓉山，即憲宗之元和十三年也。終於敬宗寶歷二年，安宗太和年謚「大寶禪師」，塔
曰「楞伽」。毓，與育同。



<xa>生心受施</xa>
<bf>《維摩詰經》</bf>佛告須菩提，汝行詣彼問疾，曰：「我不堪任。憶念我昔入其舍，從乞食，時
維摩詰取我缽，盛滿飯，謂我言：『唯須菩提，若能於食等者，諸法亦等。諸法等者，於食
亦等。如是行乞，乃可取食。汝得無諍三昧，一切眾生亦得是定。其施汝者不名福田，供養
汝者墮三惡道，與諸眾魔及諸塵勞等無有異，於一切眾生而有怨心，謗諸佛，毀於法，不入
眾數，終不得滅度。汝若如是，乃可取食。』」維摩詰，此言「淨名」。



<xa>長髭</xa>
長髭曠和上在潭州攸縣。



<xa>教招</xa>
招當作詔，音昭，言說也。



<xa>漸源</xa>
名仲興，即道吾典座。一日隨道吾弔喪，扣請誤驅道吾，遂往石霜，乃舉前語，石霜曰：「
汝不見和上道『生也不道，死也不道』？」師由是領旨。一日將鍬子於法堂上，東西往來，
霜曰：「作麼？」曰：「覓先師靈骨。」霜曰：「洪波浩渺，白浪滔天，覓甚麼靈骨？」曰
<pb n="460"/>
：「正好著力。」霜曰：「者裡針札不入，著甚麼力？」太原孚代云：「先師靈骨猶在此緣
，與<bf>《雪竇頌古》</bf>小異。」



<xa>欽山</xa>
師諱文邃，生福唐，幼事杭州大慈寰中師為弟子，從岩頭雪峰，問道諸方，師獨有皆（皆疑
契）。於洞山價年五十七住欽山。



<xa>碌碌</xa>
當作轆轆，車聲也。碌，石也，非義。



<xa>岩退後</xa>
雲看看當作岩云“退後著，連後著。」



<xa>投子</xa>
師名大同，舒州懷寧人也，姓劉氏，少從西洛滿禪師出家為沙門，習安那般那，後謁京兆終
南山無學禪師問西來密旨。無學駐步，少時師曰：「乞師垂示。」學曰：「更要第二杓惡水
作麼？」師由是領旨，晚歸里[门@于]，結茅於投子山，學者如輻湊。師謂眾曰：「汝等
來者裡覓個甚麼？我老人家氣力稍劣，唇口遲鈍，且無攢花四六新鮮語句，終不說向上向下
，蹲坐繫縛汝等。」師示眾凡此類也。唐昭宗乾寧四年示寂，壽九十六，謚「慈濟大師」。



<pb n="461"/>
<xa>湖州道場</xa>
師名如訥，得法於無學禪師，結茅道場山，學者依之，因構禪剎，杖屨存焉。



<xa>胡家</xa>
當作胡茄。見<bf>《洞庭錄》</bf>。



<xa>靈雲</xa>
師諱志勤。受業於本州之長溪，訪道溈山，見桃花豁然開悟，求證於祐禪師。晚歸鄉里，住
靈雲山，禪徒依焉。



<xa>葬熊耳</xa>
當雲葬龍耳，蓋有其緣。西晉文帝璞郭為人相墓地，遂微服觀之，謂主人曰：「此葬龍角當
滅族，何為葬此？」主人曰：「郭璞雲此是龍耳，三年當有天子至。」帝曰：「出天子耶？
」主人曰：「非出天子能致天子也。」<bf>《傳燈》</bf>作「呂才葬虎耳」亦非也。○呂才，唐博州
清平人也。官至太常丞，善陰陽術數，嘗撰<bf>《卜宅篇》</bf>，凡七章，甚祛俗執因，附一二於下
：其六曰「且人有初賤而後貴，始泰而終否者。子文為令尹，仕三而巳展禽三黜於士師，彼
家墓巳定，而不改，此名位不常，何也？故知榮辱升降，事關諸人，而不由葬也。世之人為
葬巫所欺，悉擗踴荼毒，以期微幸，由是相塋隴，希官爵，擇日時，規財利，謂辰日不哭，
欣然而受吊；謂同屬不得，臨壙吉服，避送其親。詭斁禮俗，不可以法也。」詭，過委切，
詐也。斁，音亦，猒也。



<xa>曹山</xa>
<pb n="462"/>
師諱本寂，泉州蒲田黃氏子。生於會昌之世，年十九，於福州靈石山出家，咸通初訪道於洞
山，一日請益洞山曰：「闍梨名甚？」師曰：「本寂。」山曰：「向上更道。」師曰：「不
道。」山曰：「為甚不道？」師曰：「不名本寂。」洞山深器之，密印所證，及受洞山五位
詮量，特為叢林標準。後請止撫州曹山，學者雲集。至昭宗，天復辛酉季夏月夜間問僧：「
今是何日月？」對曰：「六月十五日。」師曰：「曹山一生到處，只管九十日為一夏。」至
明日告寂，年六十有二，謚「元證大師」。曹山即洞山之嗣子，今不言「洞曹」言「曹洞」
者，亦猶慧遠即慧持之的兄，但言「持遠」而不言「遠持」，蓋由語便而無它，叢林或指曹
為曹溪，蓋不知世裔來歷之遠近，妄自牽合，乃絕知者之聽。



<xa>四山</xa>
<bf>《別譯阿含》</bf>云「一、老山能壞少壯；二、病山能壞色力；三、死山能壞壽命；四、衰耗山
能壞一切榮華富貴。」又<bf>《問諫王經》</bf>「譬如四山四面合之，其中物類如何能免？」王曰：
「如人四大俱壞，有情命可免否？在須臾間不可保也。」



<xa>秀溪</xa>
在潭州。<bf>《傳燈》</bf>嗣馬祖。此集參見臨濟者誤矣。



<xa>華嚴</xa>
師諱休靜，參洞山知歸。留洛浦作維那，嘗白椎普請曰：「上間般柴，下間鋤地。」第一座
問：「聖僧作甚麼？」師曰：「當堂不正坐，不赴兩頭機。」先住福州東山之華嚴，聞蜆子
和上常日取蝦蜆充腹，夜臥於東山白馬廟，師異之，因夜潛於廟中，子方歸，師把住問：「
如何是祖師西來意？」子答曰：「神前酒台盤。」果知其異人也。師後被莊宗之詔，闡化洛
京，僧問：「大悟人為甚麼卻迷？」曰：「破鏡不重照，落花難上枝。」晚游河朔，示滅於
平陽。題曰京兆府華嚴者，乃建塔葬舍利之地，非當日所居。
<pb n="463"/>



<xa>鹽官</xa>
師諱齊安，姓李氏，海門人。出家受具得法於大寂，行道於鹽官。當宣宗大中年，無疾而終
，謚「悟空禪師」。



<xa>大珠</xa>
師名慧海，生建州，朱氏子。從越州大雲寺道智出家，晚參大寂，寂為說求佛法因緣，即於
言下通悟，執事六載，以道智師年邁東歸侍養，遁跡於所居。嘗著<bf>《頓悟入道要門論》</bf>偶傳
於江西，大寂一見稱之曰：「越州有大珠，圓明光透，無所遮障。」由是世號「大珠和上”
云。



<xa>子胡</xa>
本或作湖，師諱利蹤，生澶州，姓周氏。出家受具於幽州之開元寺，遊方得法於池陽之南泉
。唐文宗開成初，過三衢，大姓翁氏施子湖岩然師創院。咸通中賜安國之額，禪衲雲萃，嘗
於中夜遽呼有賊，眾紛至，師把住一僧云：「維那捉得也。」僧曰：「不是某甲。」師曰：
「是即是，衹是汝不肯承當。」師住山四十餘載，至僖宗廣明元年無疾而終，年八十一，塔
本山。澶，音蟬。



<xa>九峰</xa>
師諱道[虔-文+ㄆ]，福州候官劉氏子。訪道諸方，得法於石霜。諸化徒於筠州之九峰，
後住洪州泐潭，終焉謚「天覺禪師」，塔曰「圓寂」。

<pb n="464"/>


<xa>功德天</xa>
如一女人入於它捨。顏貌偉麗，以好瓔珞莊嚴其身，主人見巳：「汝字何等？」答言：「我
身即是功德大天，我所至處能與七寶具足。」主人聞巳心生歡喜，復於門外更有一女，形貌
丑陋，主人復問：「汝字何等？」答曰：「我字黑闇，我所住處，所有財寶一切衰耗。」主
人聞巳，即持利刀言：「汝若不去，當斷汝命。」曰：「汝甚愚癡，汝捨中者，即是我姊，
我常與姊進止共居，汝若驅我，亦當驅彼。」功德天言：「實是我妹，未曾相離。我常作好
，彼常作惡，若愛我者，亦應愛彼。」主人即言：「若有如是好惡事者，我俱不用，各隨意
去。」見<bf>《涅槃》</bf>。



<xa>忠國師</xa>
師諱慧忠，得法於曹溪，或問師氏族，則曰：「姓冉，鵝州鴻鶴縣人。」晚因問僧生緣，僧
曰：「越州諸暨縣。」師云：「我鄉人也。」方知共為越人也。師居南陽縣白崖山黨子谷，
四十年間，分衛聚落，王公慕焉。奏之朝廷，玄宗召居龍興寺。至肅宗召入宮，事以師禮。
及代宗臨御，眷遇如初。師奏請置寺於武當、白岸二山，即師舊隱之地也。至大歷十年臘月
十九日，右脅累足，怡然長往。詔謚「大證禪師」，歸葬於黨子谷。



<xa>杉山</xa>
名智堅。嘗與歸宗南泉為方外之遊，皆兄弟也。



<xa>癢和子</xa>
癢和子即如意也。古謂爪杖，或骨角。竹木刻人手指爪，具焉，柄可三尺許，背脊之癢，手
不可及，用以搔爬，如人之意，故以名焉。觀古人質樸，刻指爪形，後世以銀銅作爪如尺許
<pb n="465"/>
，闊似雲之狀，便抓也。見<bf>《雜錄名義》</bf>。



<xa>騫</xa>
當作暮，莫曰切，急取也。



<xa>長沙</xa>
師名景岑。初住水西鹿苑，為第一代。既而居無定常，故人呼長沙和上者，即岑也。後因仰
山見師曝背於庭下，因問：「人人盡有者個，衹是用不得。」師云：「恰請汝用。」仰云：
「作麼生用？」師蹋倒仰山，山云：「直下似個大蟲。」自此諸方號為「岑大蟲」。



<xa>尋思</xa>
石頭希遷禮六祖為師，未受具，屬祖將示滅，遷曰：「和上百年後，希遷當何所依？」祖曰
：「尋思去。」及祖順世遷，每於靜處端坐，寂若忘生。第一座問曰：「汝師巳逝，空坐奚
為？」遷曰：「我稟遺誡，故尋思爾。」座曰：「汝有師兄行思在青原，汝當依焉。」師言
：「甚直汝自迷爾。」遷遂詣靜居，即嗣青原之道。



<xa>口佉</xa>
 
當作「口呿」，丘伽切，張口貌。



<pb n="466"/>
<xa>黃龍</xa>
師名智顒，嗣前鄂州黃龍誨機禪師，即玄泉之的孫——岩頭之遠裔，為黃龍第三世。



<xa>拖</xa>
徒何切，引也。



<xa>永明</xa>
師河中府武氏子。師常看<bf>《華嚴經》</bf>，法眼居臨川之崇壽，因造焉。法眼嘗問：「虛空還具
六相也無？」師茫然無對，法眼曰：「子問吾與汝道。」師如所問，眼曰：「空。」師頓然
顯悟，遂禮拜，曰：「子作麼生會？」師曰：「空。」法眼然之。晚為忠懿王師，為建慧日
永明伽藍，聚徒半千，一日示眾曰：「諸上座，佛法顯然，因甚麼卻不會？欲會佛法，問取
張三、李四；欲會世間法，參取古佛叢林，無事久立。」署「慈化定慧應真禪師」。



<xa>百丈</xa>
師諱懷海，姓王氏，生福州長樂縣。幼學三乘，鄉里稱之，聞馬祖唱道於建陽佛跡嶺，遂有
遊方之志，祖一見異之。馬祖上堂示眾，以拂子倒垂，手點拂柄三下「珍重。」下座，師默
而有省。三日後，方舉似馬祖，祖曰：「吾何憂矣！」師為祖侍者，而有卷席之緣，後於洪
州新吳受檀信之請，住大雄山，以其山之高而得百丈之名。然天下禪林說法住持，命僧職事
，立規矩以率其徒，而權輿於師，四方遵守，洋洋日盛，使其道之不廢於今日者，師實有力
焉。至唐憲宗元和九年示滅，年九十五。穆宗長慶初謚「大智禪師」。



<xa>中郎</xa>
<pb n="467"/>
即東漢中郎將蔡邕。野捨薪。見<bf>《祖英·焦相》</bf>。



<xa>[口*尔]</xa>
當作呢，乃倚切，聲也。[口*尔]，爾者切，應聲，非義。



<xa>南泉</xa>
師諱普願，生鄭州新鄭縣王氏家。得度於大隗山，受戒於嵩岳，學三乘教，修中百門觀，後
參馬祖，豁然知歸。一日行益，馬祖問：「桶裡是甚麼？」師曰：「者老漢合取口，休作與
麼語話。」祖然之。德宗貞元間，隱於池州之南泉，不下三十載。文宗大和初，宣城廉使陸
亙慕師之道，請下南泉，自此道駕諸方，即馬祖之高弟。八年臘月二十五日示寂，年八十有
七。塊，五罪切。



<xa>陸亙</xa>
字景山，吳郡人。官至宣歙觀察使加御史大夫。大和年九月，先南泉數月而卒，年七十一。



<xa>雙陸</xa>
博戲也。如樗蒲，雉盧是也。



<xa>骰子</xa>
上音頭，傳齒也。
<pb n="468"/>



<xa>[口*琶][口*琶]</xa>
正作吧，音巴，大口貌。



<xa>趙州</xa>
師諱從諗，姓郝氏，曹州郝鄉人。作沙彌時造南泉之室，穎拔不群，南泉待之異於流輩。一
日問：「如何是道？」泉曰：「平常心是道。」師曰：「還可趣向否？」曰：「擬向即乖。
」師曰：「不擬那知是道？」曰：「道不屬知不知，知是妄，覺不知是無記，若真達不擬之
道猶如大虛廓然，豈可強是非邪？」師既領旨，卻往嵩岳請戒而歸。晚游河朔，被檀越之請
，唱道於趙州之觀音，一日真定帥王公鎔訪師，師坐而問曰：「會麼？」王曰：「不會。」
師曰：「自小持齋身巳老，見人無力下禪床。」公益加敬仰，至唐昭宗乾寧未（未疑末）年
仲冬二日，右脅示寂，謚「真際大師」。



<xa>大王</xa>
即鎮帥王鎔也。鎔祖王庭湊本回鶻種族，穆宗時據河朔稱留，後至鎔封趙王，唐室中興，至
明宗朝為大將王德明所殺，至於赤族所謂見趙州之趙王也。



<xa>道吾</xa>
師諱圓智，豫章海昏張氏子，得度於鄉里，聞道於藥山，後住潭州道吾。至唐文宗大和之末
，將欲示滅，召眾曰：「吾當西邁，理無東移。」卒年六十七，然道吾有二，襄州關南道吾
和上，因聞巫者樂神入道，嘗作<bf>《樂道歌》</bf>《一缽歌》</bf>盛行於世。予嘗讀讚寧<bf>《高僧傳》</bf>且
曰「前蜀王氏，偽乾德初有小軍吏陳公，娶高中令駢諸孫女，若人持不殺二十餘年，後在蜀
<pb n="469"/>
為男婚聚禮須屠宰，高初不欲，親戚言：『自己持戒，行禮酒筵將何以娛賓也？』依違之際
，遂多庖割，俄未浹，旬得疾，頗異，口但慌言巳而。三宿還穌，述冥間之事，初被黑衣使
者追攝入岐府城隍廟，廟神峨冠大袖與金甲武士昭坐，使者領高見神武士，言語紛紜，讓高
破戒，仍扼腕罵曰：『吾護戒神也，為汝二十年食寢不遑，豈期忽起殺心，頓虧戒，檢命雖
未盡，罪亦頗深，須送冥司，懲其故犯。』城隍神問高曰：『汝更修何善？追贖過尤。』乎
高常誦上生經，其數巳多於時，懵然都無記憶，恐懼之間白曰：『誦得自在和上<bf>《三傷歌》</bf>
，道吾和上<bf>《一缽歌》</bf>。』遂合掌向神，厲聲而念，神與武士，聳耳擎拳立聽，顏色漸怡。
及卒章，神皆涕泣，乃謂高曰：『且歸人間，宜切營善。』拜辭未畢，[台-台+立]然起
坐，備陳厥事，乃知禪宗唱道歌頌，明於所證法門，誦之者，幽顯獲福，不可忽也。」師印
記於道常禪師，後凡示眾必戴蓮花笠，披襴衫，執簡吹笛，口稱魯三郎，此法名道吾者也。
今潭州道吾，因山而名焉。



<xa>佛桑花</xa>
[干-木+禾]葉如桑，花房如桐，長寸餘，似重台蓮，其色淺紅，故得佛桑之名。見<bf>《酉
陽難俎》</bf>。



<xa>疏山</xa>
師諱光仁，參洞山，有時譽。晚住臨川疏山，遷化之日作偈曰：「我路碧空外，白雲無處閑
。世有無根樹，黃葉風送還。」師嘗著<bf>《四大等頌略》</bf>《華嚴長者論》</bf>傳於世，洞山會中稱
「矮師叔」者是矣。



<xa>馬大師</xa>
師諱道一，生漢州什仿，姓馬氏。生而奇偉，牛行虎視，引舌過鼻，足有輪相。出家於羅漢
寺，受具於渝州。唐玄宗開元中，結侶游衡湘，讓和上一見而獨異之，然亦應般若多羅之讖
<pb n="470"/>
所謂「金雞解[口*衔]一粒米，供養十方羅漢僧」是也。又六祖謂南嶽曰：「向後佛法從
汝邊去，生一馬駒子踏殺天下人。」師道行江西時，人稱之為「馬祖」，師自建陽之佛跡嶺
遷臨川及贛上，其游化不常。至代宗大歷中至洪都開元，連帥路嗣恭敬受宗旨，禪學輻湊，
說法無量。至德宗貞元四年，登建昌石門山謂侍者曰：「吾沒後當托質茲地。」卒年八十，
後門人得舍利，歸葬於泐潭山，敕謚「大寂禪師」，王莽改郡守曰「連師（師疑帥）」。見
<bf>《西漢書》</bf>。贛，水名，音紺。



<xa>麻谷</xa>
師名寶徹，住麻谷山。



<xa>三角</xa>
名總印，住三角山。



<xa>凸</xa>
徒結切，高也。



<xa>石霜</xa>
師諱慶諸，盧陵新淦陳氏子。事師於洪井之西山，受具於嵩岳，學毗尼法，尋遊方至大溈充
米頭。一日簸精於米寮，溈山曰：「施主物莫拋撒。」師應之，溈山於地上拾得一粒云：「
者個是甚麼？」師無語，山又曰：「莫欺者一粒，千粒、萬粒從者一粒生。」師曰：「未審
者一粒從甚麼處生？」山大笑，歸謂眾曰：「米裡有蟲。」後得旨於道吾，方年三十五，值
會昌沙汰，託身於[亻*刘]陽陶家坊，人不之識洞山價，訪而得之，辟居石霜山，實道吾
<pb n="471"/>
之的嗣。師居山二十年中，眾盈五百，而長坐不臥者多矣。世謂「枯木」。眾雲唐僖宗光啟
三年示疾而終，年八十有二，敕謚「普會大師」。淦，古暗切。



<xa>徑山</xa>
師名洪諲，嗣溈山之道，為徑山第三世。時石霜會中有許州全明上座，尚氣自若，眾號為「
明半面」，嘗曰：「聞徑山道行，江浙門庭切似石霜。若果然，即為執園務，不爾掀倒禪床
未晚。」遂先問石霜一毫等緣，石霜如錄對次，持此語住問徑山，山對如所錄，明遂留徑山
執粗務者三載。見<bf>《徑山三祖實錄》</bf>。予嘗看<bf>《傳燈》</bf>，即與此緣差異。



<xa>拔萃</xa>
萃，音悴。<bf>《孟子》</bf>「拔乎其萃，出乎其類。」



<xa>蟭螟</xa>
音焦冥，細蟲。江浦之間有麼蟲曰「蟭螟」，集於蚊睫而弗相觸，棲宿往來而蚊未了覺，以
言其細也。



<xa>大巔</xa>
本作顛，未詳名氏。參石頭遷，遷問以心法，言下領旨。後辭往潮州隱居靈山，學者慕焉。
予嘗讀<bf>《韓退之與孟簡書》</bf>，且曰：「潮州有一老僧號『大顛』，頗聰明，識道理。因召至
州郭，留十數日，實能外形骸，以理自勝，不為事物侵亂。竊觀韓公之言，大顛趣向可尚矣
。」

<pb n="472"/>


<xa>水空</xa>
嗣石頭，即大顛之兄弟也。



<xa>清化</xa>
師諱全付，生長洲之昆山。幼隨父作商於豫章，過清平願從出傢具戒，遊方至仰山禮南塔光
湧和上，一言契理。尋游廬陵，安福邑宰命居應國禪林，學徒甚盛，名達於上，賜「清化」
之額。錢氏文穆王辟雲峰山，別建精舍迎之居焉。因以「清化」為名。僧問：「如何是佛法
大意？」師曰：「華表掛頸木鶴飛。」至忠獻王賜以椹袍，固辭，因改賜禪衲及「純一禪師
」號。至晉開運間示滅，壽六十六。



<xa>韶山</xa>
師名寰普，謚「無畏禪師」。



<xa>去遵</xa>
「近前把住」它，本無此四字。



<xa>尉遲</xa>
嘗讀<bf>《尉遲公傳》</bf>，而且無金牙弧矢之說，亦未詳於何而作此言。尉，音郁，尉遲本虜，複
姓。

<pb n="473"/>


<xa>宵內</xa>
本作「霄路」。



<xa>雀兒</xa>
本作「鵲兒」。



<xa>魯般</xa>
音班。般，輸也。



<xa>玉漏</xa>
當作「玉耬」，謂耬犁也。耕人用耬所以布子種。<bf>《禪錄》</bf>所謂「看耬打耬」正謂是也。<bf>《
魏略》</bf>曰「皇甫陰為燉煌太守，民不曉耕種，因教民作耬犁，省力過半。然耬乃陸種之具，
南人多不識之，故詳出焉。音樓。」



<xa>行家</xa>
上戶刪切



<xa>洛浦</xa>
<pb n="474"/>
本作樂普，師諱元安，鳳翔麟游談氏子。剃頭受具於鄉里，初參翠微臨濟，每蒙印可。晚卓
庵於澧陽之夾山，機緣相投，遂為會公高弟，宴坐洛浦山，未幾遷朗州之蘇溪，道播天下，
如鳥牙、青峰皆其嗣子。唐昭宗光化二年臘月二日示寂。



<xa>鴻門</xa>
見<bf>《懷禪師後錄》</bf>。



<xa>雲居</xa>
師諱道膺，姓王氏，生幽州王田。出家習毗尼法，既而曰：「大丈夫豈可桎梏於律儀也？」
遂詣翠微，問道不契，聞洞山法席甚盛，因造焉。山問：「名甚麼？」曰：「道膺。」山曰
：「向上更道。」曰：「向上道即不名道膺。」山曰：「與吾在雲岩時只對無異。」山一日
問：「吾聞思大生倭國作王如何？」曰：「若是思大佛亦不作，況國王乎？」洞山然之。師
初止三峰，後開雲居，遂廣玄化，南昌鍾氏尤所敬仰。唐昭宗天福元年臘月二十八日示疾，
越明年正月三日跏趺長往，謚「弘覺大師」。倭，鳥禾切。



<xa>田厙</xa>
當作「田舍」。詳見<bf>《頌古》</bf>。



<xa>[泳-永+公]台盤</xa>
[泳-永+公]，當作緣，與專切，因循也。


<pb n="475"/>

<xa>羚羊話</xa>
中有僧云：「直得恁麼？」難會此節，誤收也。桉<bf>《傳燈·雲居傳》</bf>「新羅僧問：『是甚麼
得與麼，難道。』居云：『有甚麼難道？』曰：『便請和上道。』居曰：『新羅，新羅。』
」此板自「僧雲至新羅」衍二十六字。



<xa>同安</xa>
師名常察，嗣九峰[虔-文+ㄆ]。本作處者，誤矣。



<xa>負笈</xa>
音及，負書箱。



<xa>公文</xa>
公，當作攻，治也。



<xa>莫閑</xa>
閑習也。



<xa>嬰兒</xa>
女曰嬰，男曰兒。
<pb n="476"/>



<xa>擬跨</xa>
苦化切，越也。



<xa>精陽</xa>
曰實也，太陽之精有炎。精，陽德故曰「精陽」。



<xa>徒跨</xa>
當從言作誇，詫也。



<xa>胡人飲乳</xa>
<bf>《涅槃》</bf>云：「譬如國王闇鈍少智，有一醫師性復頑囂，而王不別，厚賜俸祿。療治眾病，
純以乳藥，後有一醫，明曉八種術，善療眾病，即為王說種種醫方。王聞是語，方知舊醫愚
騃無智。王宣令國中有病之人，皆不聽以乳為藥，別以眾藥和合而療。其後不久，王復得病
，即命是醫，醫佔王病當用乳藥，王語醫言：『汝今狂邪？而言服乳。汝先言毒，今何言服
？』醫語王言：『王今不應作如是語。如蟲食木有成字者，此蟲不知是字非字，智人見之終
不唱言是蟲解字，亦不驚挫。當知舊醫亦復如是，不別諸病，悉與乳藥，是乳藥者亦名毒害
，亦名甘露。』王聞是語，即便服之，病得除愈，尋時宣令：『一切國內，從今巳往，當復
乳藥。』國人聞之，皆生嗔恨：『大王今者，為鬼所持，為顛狂邪？』」



<pb n="477"/>
<xa>養由</xa>
見<bf>《雪竇頌古》</bf>



<xa>田蝸</xa>
當作田蛙，鳥瓜切，蝦蟆。蝸，音瓜，小螺也，非義。



<xa>夤晡</xa>
上當作寅；下奔孤切。謂早晚也。



<xa>撲手</xa>
當作攘臂。



<xa>陶淵</xa>
本作陶潛。



<xa>名稱</xa>
尺證切。



<pb n="478"/>
<xa>入太廟</xa>
<bf>《論語》</bf>「子入太廟每事問，或謂鄒人之子知禮入太廟，每事問，子聞之曰『是禮也』。」



<xa>斧爛</xa>
當作柯爛。<bf>《異苑》</bf>曰：「樵人王質入山，見洞中二老人弈棋，乃觀之忘歸，俄然柯欄。」



<xa>忘羊</xa>
見<bf>《祖英·赤松子》</bf>。



<xa>赫</xa>
當作赫，呼格切。以口非人也。



<xa>一漾</xa>
當從木作樣，法也。漾，水貌，非義。



<xa>抨</xa>
悲萌切。



<pb n="479"/>
<xa>洞山</xa>
師諱良价，生會稽郡，姓俞氏。幼從五泄默禪師出家，請戒於嵩山，徧參諸哲匠，得法於雲
岩晟，即藥山之的孫。唐宣宗大中之末，唱道於新豐。晚遷洞山，大駕其道，立偏正五位，
為當時首唱。兩處行道甫，經十載，至懿宗咸通中無疾示化，學者號慕，師還視而誡之曰：
「夫出家之人，心不附物，方能入道。今復何悲？」召主事作愚癡齋，復留七日長往，謚「
悟本大師」。



<xa>一僧</xa>
即紙衣道者。事見<bf>《廣燈》</bf>。



<xa>師良久</xa>
誤矣，當作師云：「大闡提人家男女作麼生救得？」見<bf>《藥山宗派錄》</bf>。



<xa>粟畬</xa>
式車切，大種畬田。



<xa>無間說</xa>
當作「無間歇」。



<xa>覆船</xa>
<pb n="480"/>
師名洪薦，謚「紹隆大師」。



<xa>燕金</xa>
見<bf>《懷禪師前錄》</bf>



<xa>蝃蚋</xa>
上音拙，蜘蛛也；下音爇，蚊也。



<xa>不[虫*参]</xa>
正作燥音，嫂，幹也，俗作[火*参]，由形近之訛也。[虫*参]，書無此字。



<xa>一鐃</xa>
當作撓，尼交切，抓也。



<xa>德山</xa>
師諱宣鑒，劍南人。自幼出家，深明經律，最長於<bf>《金剛船若》</bf>，從師俗姓周氏，時謂之「
周金剛」。聞南方禪宗大興，罔測其由，因散眾負經南遊，謁龍潭信，觀滅燭入道，翌日取
經疏示眾曰：「窮諸玄辨若一毫置於太虛，竭世樞機似一滴投於巨壑。」遂焚之，遊戲禪林
，道播寰宇，閑居澧陽幾三十載。屬會昌之難，託身於獨浮山之石室。大中初被德山之命，
為第二世。至咸通六年示疾，謂弟子曰：「捫空追響勞汝心神，夢覺覺非竟有何事？」言訖
<pb n="481"/>
坐而示化，即臘月三日也，壽六十八，謚「見性大師」。師生於德宗貞元之末年，卒於懿宗
之世，至會昌之難，道未及行，洎大中佛法重興，師巳六十七矣。傳道之者命若懸絲，豈不
然乎？



<xa>鏡清</xa>
師諱道怤，永嘉陳氏子。生不茹葷，剃髮受具，問道於閩川雪峰，一見而問曰：「汝甚處人
？」曰：「不敢道是溫州人。」峰曰：「恁麼則一宿覺鄉人邪？」曰：「只如一宿覺是甚處
人？」峰曰：「尿床鬼子好與一頓棒，且放過。」師證道之後，眾所欽服，皆謂「小怤布衲
」。尋被越人之命居鏡清禪苑，副使皮光業嘗師問焉。光業即日休之子也。吳越國王錢氏致
禮甚勤，賜號「順德大師」，為開天龍、龍[狦-(狂-王)]二寺延之。晉天福二年示滅
，茶毗於大慈山，得骨舍利，建塔於龍母之陽。鏡清，本朝賜額曰「景德」者是矣。



<xa>成褫</xa>
音池，藉褥也。



<xa>玄沙道底</xa>
見<bf>《雪竇瀑泉》</bf>



<xa>廝兒</xa>
上音斯，從使者也，方言入聲呼。


<pb n="482"/>

<xa>[木*畀]樹</xa>
師名慧省。



<xa>魯祖</xa>
魯祖教和上。<bf>《傳燈》</bf>「嗣灌溪閑。」



<xa>餵</xa>
於偽切。



<xa>克巳</xa>
當作克，負何之名。克，殺也，非義。



<xa>駢</xa>
部田切。



<xa>一撥良琴</xa>
晉平公謂師曠曰：「寡人所好者音也，願聞之。」師曠不得巳，援琴而鼓之，一奏之有玄鶴
；二入集於郭門；再奏之延頸而鳴，舒翼而舞。平公大喜，起而為師曠壽。見<bf>《史記》</bf>。

<pb n="483"/>


<xa>良籌</xa>
漢高帝封功臣，或謂張良未嘗有戰鬥功高，帝曰：「運籌[竺-二+束]帷帳中，決勝千里
外，子房功也。



<xa>周下</xa>
或本作周苛，楚圍漢王，榮陽急，漢王遁出，去而使周苛守榮陽。楚破榮陽城，欲令周苛將
，苛罵曰：「若趣降漢王，不然今為虜矣。項羽怒烹周苛。」苛，下可切。



<xa>鎮縣</xa>
不遙……第二十四板六行下少「不」字。



<xa>磉盤</xa>
上蘇朗切，柱下石。



<xa>酩酊</xa>
音茗鼎，醉甚也。



<xa>鳳皇</xa>
<pb n="484"/>
鳳皇山強禪師。



<xa>臥龍</xa>
師諱慧球。生泉州之蒲田，受業於龜洋，參於玄沙備，一日問：「如何是第一月？」玄沙曰
：「用月作麼？」師遂領旨。朱梁開平二年，玄沙示寂，遺言於閩師（師疑帥）王氏，請居
臥龍為第二世，亦曰中塔。後五年不疾而終，號「寂照禪師」。閩師嘗問玄沙：「繼師之道
誰乎？」玄沙曰：「球子得。」



<xa>岩頭</xa>
師諱全豁，泉州何氏子，剃頭受具，久習經律，晚游叢席。自餘杭與雪峰欽山議參臨濟，屬
濟亡，由仰山參德山，氣類相投，若合符節。晚結茅於洞庭之臥龍山，學者依焉。遭會昌沙
汰，著襴衫，戴席帽，游諸聚落，乃於洞庭之別港，艤舟其下。兩岸置板人欲過即扣板以召
師，師舞橈而渡之。未幾牽復舊居，至僖宗光啟三年，賊寇中原，四海擾攘，師端居自若，
俄被剚刃，大叫一聲而終。僖宗謚「清嚴大師」，剚，側吏切。



<xa>拶</xa>
子末切。



<xa>香嚴</xa>
師諱智閑，生青州。參道於溈山祐，機緣未契，往依南陽國師。一日剃草於園中，俄擊竹作
聲，忽悟前非，遙禮溈山曰：「和上若為某說破，何有今日？」因述偈略云：「一擊忘所知
，更不用修持。」自爾長於伽陀，世所稱誦，示滅之後，謚「襲燈大師」。
<pb n="485"/>



<xa>有一老宿</xa>
此緣宜作臨濟錄編，又不當云“有一老宿」。



<xa>夜冥符</xa>
當作「夜明符」。



<xa>峭峙</xa>
上七肖切；下直裡切。險峻也。



<xa>頂[宁*页]</xa>
　
奴頂切，頂顛也。



<xa>釅</xa>
魚欠切，味厚也。



<xa>假銀城</xa>
<pb n="486"/>
霍光<bf>《漢人書》</bf>傳無賣城易角之說，蓋出於委巷之劇談。禪人往往資以為口實，不亦謬乎。



<xa>居牡</xa>
當從爿作壯，側亮切，大也；牡，莫後切，非義。爿，音床一。



<xa>朱溪</xa>
朱溪謙禪師，後住兜率而終。



<xa>攙</xa>
初銜切，旁挈也。



<xa>忙然</xa>
當作「茫然」。



<xa>平田</xa>
天台平田普岸禪師，生洪州，得法於百丈海。南遊勝概，結廬於天台山。四眾依仰，因建伽
藍，號平田禪院，本朝賜額曰「壽昌」，師開山之始祖也。嘗示眾曰：「神光不昧萬古徽，
猷入此門來，莫存知解。」又曰：「大道虛曠，常一真心。善惡莫思，神清物表。隨緣飲啄
，更復何為？」後終於本院，遺塔存焉。

<pb n="487"/>


<xa>寶壽</xa>
沼和上參。臨濟領旨更不它游。住寶壽為第一世。師將示寂。謂門人曰：「汝等知我履踐處
否？」對曰：「和上一生長坐不臥。」師曰：「非吾眷屬。」言訖長往，世謂「寶壽不渡河
」者，即師也。



<xa>西堂</xa>
師諱智藏，[虔-文+ㄆ]化廖氏子。沖幼從師，晚從大寂問道，為馬祖高弟。寂付衲迦沙
，令學者親近。至唐德宗貞元間開堂於[虔-文+ㄆ]州，至憲宗元和九年四月八日示化，
年八十歲。



<xa>仰山</xa>
師諱慧寂。韶州湞昌縣葉氏子。初生頗有異跡，為童稚依番禺安和寺不語，通出家，年十四
，父母欲奪其志，遂斷二指以為誓，因從剃落。通纍加接引，而師無所啟發，年十八，通卒
因往謁乳源，洎筠州處微吉州性空、鴉山耽源，皆不契。至大和三年，參大溈祐舉性空如人
在井之緣，溈山召曰：「寂子。」師應：「[口*尔]。」山云：「出了也。」師因而有省
。山指令請戒於襄陽之大悲，師曰：「慧寂平生不妄語。」山云：「你但依沙門法。」師從
之，時年三十三矣。復還溈山，作直歲，尋領眾，居郴州之王莽山，既而移錫來袁，居仰山
，眾盈數百。一日有梵僧，負貝葉造師，師問：「近離甚處？」曰：「早別西天。」師曰：
「太遲生。」曰：「遊山玩水。」師曰：「神通不無，你佛法未夢見。」曰：「來此禮文殊
，卻遇小釋迦。」語訖隱去。師住仰山，神異具它傳。大中十三年，韋宙中丞為師創洪州觀
音院居之。咸通中歸韶州之東平。至中和三年二月十三日集眾說偈，以兩手抱，屈膝儼然而
終，歸葬於仰山。師行道於世，蒙寵賜者三：懿宗賜號「知宗」；僖宗賜「澄虛」；召宗謚
「智通」。湞，音貞；番禺，音藩禺；郴，丑林切。

<pb n="488"/>


<xa>龍濟</xa>
師名紹修，嗣地藏，即羅漢琛也。



<xa>雪峰</xa>
師諱義存，泉州安南曾氏子。生不茹葷，幼聞鐘梵、見華幡必動容。年十七從蒲田玉澗寺玄
律師落髮，具戒於幽州。久游叢林，發明於德山，至鰲山頓證。唐咸通中結茅於福州之雪峰
，後成大伽藍，為第一世。懿宗賜紫僧伽梨，號「真覺大師」，學者甚盛，道行於四十餘載
，至梁開平二年，五月二日無疾而終，壽八十七。



<xa>明招</xa>
師名德謙，既於羅山得旨，出遊婺女之智者，命居第一座。尋常點淨師輒不受，主事僧曰：
「首座觸淨也不識。」師下床，拈起淨器曰：「者個是淨是觸？」主事無語，即撲破。晚居
明招山四十餘載，一日問侍者：「世尊示滅，展雙足，放百寶光明。吾今行矣，且道放多少
光？」侍者曰：「昔日鶴林，今朝和上。」師以手拂眉曰：「莫孤負麼。」復說偈奄化。



<xa>雙峰</xa>
師名敬欽，生緣益州，受業於峨嵋山，造雲門法席，密承印可，尋居雙峰，為第一世。至太
平興國二年五月，指日而逝。
　●證道歌永嘉大師，諱玄覺，俗姓戴氏。齠年出家，弱冠登具，博通三乘，練習天台止觀
，內心明靜，求證於曹溪六祖。祖方踞坐丈室，師振錫繞座三匝，卓然於前，祖曰：「夫沙
門具三千威儀，八萬細行。大德自何方而來，生大我慢？」師曰：「生死事大，無常迅速。
」祖曰：「何不體取無生，了無速乎？」曰：「體即無生，了本無速。」祖曰：「如是！如
<pb n="489"/>
是！」方具威儀，參禮畢，辭還永嘉，祖曰：「返太速乎？」曰：「本自非動，豈有速邪？
」祖曰：「誰知非動？」曰：「仁者自生分別。」祖曰；「汝甚得無生之意。」曰：「無生
豈有意邪？」祖曰：「無意誰當分別？」曰：「分別亦非意。」祖曰：「善哉善哉！少留一
宿。」世謂之「一宿覺」。既歸，大唱其道，所作<bf>《證道歌》</bf>泳播天下，後六祖兩月而亡，
即先天二年十月十七日也。睿宗謚「無相大師」，塔曰「淨光」，本朝淳化中詔修龕塔。



<xa>五陰</xa>
謂色、受、想、行、識。變礙曰色；領納曰受；取像曰想；造作曰行；了知曰識，亦名五蘊
。蘊，以積聚為義。陰，以言其覆蔽也。



<xa>三毒</xa>
謂貪、嗔、癡。<bf>《四解脫經》</bf>云：「三毒感三塗，嗔忿火塗；慳貪刀塗；愚癡血塗。



<xa>阿鼻</xa>
此言「無間生」，此界者所受苦報無有間歇。



<xa>如來禪</xa>
<bf>《楞伽》</bf>云：「禪有四種：愚夫所行禪，觀察義禪，攀緣如實禪，如來禪。如何如來禪？謂
入如來地，行自覺聖智相，三種樂住，成辨眾生不思議事，是名如來禪。」



<pb n="490"/>
<xa>六度</xa>
一佈施；二持戒；三忍辱；四精進；五禪定；六智慧度。以到彼岸為義。



<xa>萬行</xa>
<bf>《清涼》</bf>曰：「萬法不離自心一念，萬法行備，心不起，止也；知不起，觀也；不緣萬境，
捨也；止妄不生，戒也；安心諦理，忍也；心無間斷，進也；心體離念，法也；心之本覺，
佛也；體相無人，僧也。



<xa>六趣</xa>
一、地獄趣，梵云“泥黎」，此翻「苦具」。言地獄者，此趣在地之下故。言地獄有八寒八
熱等，有眷屬，其類無數，最重者，一日有八萬四千生死；二、畜生趣，亦云「旁生」，披
毛、戴角、鱗甲、羽翮、四足、多足、有足、無足互相吞啖，受苦無窮；三、餓鬼趣，有福
德者，作山林冢廟神，無福德者，居不淨處，不得飲食，常受鞭打，被苦無量；四、阿修羅
趣，此翻「無酒」，又「無端正」，又「無天」，或在海岸海底宮殿嚴飾，常好斗戰，怕怖
無極；五、人趣，四洲不同，皆苦樂相間；六、天趣，有二十八天，不同欲界，六色界、十
八無色界。四此六趣也。



<xa>學後</xa>
音教寤也。



<xa>大千</xa>
謂大千世界也。一四洲為一小世界；千四洲，千六欲天下梵天名一小千世界；一千小千世界
<pb n="491"/>
、一千二禪天，名中千界；一千中千界、一千三禪天名大千界。



<xa>機關木人</xa>
<bf>《大般若·四百五十六》</bf>云「如巧工匠，或彼弟子有所為，故造諸機關，或女或男，或象馬
等。此諸機關雖有所作，而於彼事，無所分別，何以故？機關法爾無分別故。甚深般若波羅
蜜多亦復如是，有所為故，而成立之，既成立巳，雖能成辨，所作所說，而於其中，都無分
別，法爾無分別故。」



<xa>摩尼珠</xa>
此云“無垢光」，又云「離垢」，又云「增長」。論云“摩尼珠多在龍腦中，有福眾生自然
得之，亦名如意珠。常出一切寶物、衣服、飲食，隨意皆得。得此珠者毒不能害，火不能燒
。或是帝釋所執金剛與修羅斗時碎落閻浮提，變成此珠。」又云「過去久遠佛舍利，法既滅
盡，變成此珠，以為利益。」



<xa>如來藏</xa>
如來成就過於恆沙，具解脫智不思議法，說名法身。世尊如是法身，不離煩惱，名如來藏。
如來藏即是如來空性之智。一切聲聞、獨覺所未曾見，亦未曾得。唯佛了知，及能作證此如
來藏空性之智。復有二種謂空如來藏，所謂離於不解脫智，一切煩惱不空如來藏，具過恆沙
佛解脫智不思議法。



<xa>五眼</xa>
<bf>《智論》</bf>云：「肉眼，見近不見遠，見前不見後，見外不見內，見晝不見夜，以此得故求天
<pb n="492"/>
眼。天眼見和合因緣生假名之物，不見實相，所謂空、無相、無作、無生、無滅，如前、中
、後亦爾。為實相故求慧眼，得慧眼見眾生盡滅一異相，捨離諸著，不受一切法，智慧自內
滅，是名慧眼；但慧眼不能度眾生，無所別故，以是求法眼。法眼令是人行是法得是道，知
一切眾生各各方便門，令得道，證法眼不能徧知度眾生方便道，以故求佛眼佛。眼無事不知
，覆障離密無不見知者。」



<xa>五力</xa>
謂信、精進、念、定、慧。一、信力，信一切法從因緣生，顛倒妄見心生如旋火輪，如夢如
幻；二、精進力，晝夜常行精進，除卻五蓋：貪慾、瞋恚、睡眠、掉悔、疑。攝護五根，諸
深經法欲得、欲知、欲行、欲論；三、念力，常一心念，欲具佈施、持戒、禪定、智慧、解
脫，欲身、口、意業諸法生、滅、住、異智中，常一心念；四、定力，善取定相，能生種種
深定；五、慧力，為盡苦，聖智慧成就，是智慧為離，諸佛為涅槃，以智慧觀一切三界無常
，力者能破煩惱、度眾生、得無生法忍，是名為力，又天魔外道不能沮壞，故名為力。



<xa>涅槃</xa>
此云“圓寂」，又云「圓常」。



<xa>貌悴</xa>
當作悴音萃憔也悴憂也非義



<xa>三身</xa>
謂法、報、化也，法身「毗盧遮那」，此云“徧一切處」；報身「盧舍那」，此云“淨滿」
<pb n="493"/>
；化身「釋迦牟尼」，此云“能仁寂默」。在眾生身中，即寂智用寂，是法身智，是報身，
用是化身。



<xa>四智</xa>
前「眼」等五識，是成所作智，第六意識是妙觀察智，第七末那是平等性智，第八阿賴耶識
是大圓鏡智。在眾生時，智劣識強，但名為識。當佛地時，智強識劣，但名為智。六七因中
，轉五八果，上轉所謂轉名而不轉其體也。<bf>《傳燈》</bf>「智通禪師看<bf>《楞伽經》</bf>約千餘遍，而
不會三身四智。遂詣曹溪謁六祖求解其義，祖曰：「三身者，清淨法身，汝之性也；圓滿報
身，汝之智也；千百億化身，汝之行也。若離本性，別說三身，即名有身無智；若悟三身無
有自性，即名四智菩提。聽吾偈曰『自性具三身，發明成四智。不離見聞緣，超然登佛地。
吾今為汝說，諦信永無迷。莫學馳求者，終日說菩提。』通曰：『四智之義可得聞乎？』祖
曰：『既會三身，便明四智，何更問耶？若離三身，別談四智，此名有智無身也。即此有智
還成無智。』復說偈曰『大圓鏡智性清淨，平等性智心無病。妙觀察智見非功，成所作智同
圓鏡。五八六七果因轉，伹用名言無實性。若於轉處不留性，繁興永處那伽定。』」



<xa>八解</xa>
一、有色，觀諸色解脫；二、內無色想，觀外諸色解脫；三、淨解脫身，作證具足，住解脫
；四、空無邊處解脫；五、識無邊處解脫；六、無所有處解脫；七、非想非非想處解脫；八
、想受滅身作證具足住解脫。



<xa>六通</xa>
一天眼通；二天耳通；三它心通；四宿命通；五如意通；六漏盡通。


<pb n="494"/>

<xa>善知識</xa>
<bf>《摩訶般若經》</bf>云「能說空、無相、無作、無生、無滅法及一切種智，令人心入歡喜信樂，
是名善知識。」又<bf>《華首經》</bf>云：「有四法是善知識，一能令人入善法中；二能障礙諸不善
法；三能令人住於正法；四常能隨順教化。」



<xa>訕</xa>
所晏切，毀語也。



<xa>慈忍力</xa>
修慈忍有十五利：一謂臥安；二覺安；三天護；四人護；五眠無惡夢；六寤常歡喜；七水不
能漂；八火不能燒；九刀不能傷；十毒不能害；十一常生善處；十二鎮受快樂；十三正報梵
世；十四殘報人王；十五遠果作佛。皆慈忍之果也。



<xa>宗說俱通</xa>
<bf>《清涼》</bf>云「宗通自修行，說通示未悟。」



<xa>師子吼</xa>
宗炳<bf>《師子擊象圖序》</bf>曰：「梁伯玉說沙門釋僧吉雲，嘗從天竺欲向大秦，其間忽聞數十里
外，哮吼[咸*欠][咸*欠]，驚天怖地，頃之但見百獸率走，蹌地之絕，而四巨像虓焉
而至，以鼻卷泥自厚塗數尺，數數噴鼻，隅立，俄有師子三頭，崩血若檻泉，巨樹如草偃。
[咸*欠]，許鑒切，別也。蹌，七亮切，走也。虓，許交切，虎聲。」
<pb n="495"/>



<xa>忍辱僊</xa>
見<bf>《金剛般若·歌利王緣》</bf>。



<xa>蘭若</xa>
梵云“阿蘭若」，此言「寂靜處」。



<xa>岑崟</xa>
上鋤簪切；下音吟，高貌。



<xa>闃</xa>
苦息切，靜也。



<xa>住相佈施</xa>
<bf>《智論·三》</bf>云：「以財寶佈施，是名下佈施；以身佈施，是名中佈施；種種施中心不著者
，是為上佈施。」



<xa>琉璃</xa>
<pb n="496"/>
應法師云：「或加『吠』字，或加『毗』字。又言『毗頭梨』，從山為名，乃遠山寶也。遠
山，即須彌山也。此寶青色，一切寶皆不可壞，亦非煙焰所能鎔鑄，唯鬼神有通力者能破壞
。又言金翅鳥卵縠，神鬼得之出賣與人。」<bf>《魏略》</bf>云「大秦國出赤、白、黑、黃、青、綠
、縹、紅、紫十種，流離此，蓋自然之物辨澤光潤，逾於眾玉，其色不恆。今俗所用，皆銷
冶石汁加以眾藥，灌而為之，尤虛脆不堅，實非真物。」



<xa>降龍缽</xa>
<bf>《本行經》</bf>云「佛初轉法輪，降三迦葉於火神堂，放威火，滅彼火龍毒。火四面一時洞然熾
盛，唯有如來所坐之處，寂靜不見火光，火龍見巳漸向佛所，便即踴身入佛缽中，爾時世尊
手擎於缽，至頻螺迦葉所。」又晉高僧涉公，以符堅建元十一年長安大旱，請涉咒龍，俄爾
龍在涉缽中雨，遂告足。



<xa>解虎錫</xa>
齊高僧稠禪師在懷州王屋山習禪間，有虎鬥，師往以錫杖解之，虎遂各去。又曇詢禪師因山
行，值二虎相鬥，纍時不歇。詢乃執錫，分之以身，為翳語曰：「同居林籔，計無大乖，幸
各分路。虎低頭，受命飲氣而散。又稠禪師磁州石刻云：「昔齊高歡帝時，稠隱於都之西北
一百二十里，有桃源山定晉岩，岩下有寺曰均慶，其岩嵌空，高以覆寺，岩之中去地百許尺
，危構一閣以設禪榻，獨木為梯，乃師平日宴寂之地。師一日聞澗下虎鬥，經日不巳。遂往
以錫解之，後二虎常隨師左右，師因有頌書於岩壁間云：『本自不求名，剛被名求我。岩前
解二虎，障卻第三果。』多引王屋者，由<bf>《僧傳》</bf>也。



<xa>法財</xa>
法財有七：一聞；二信；三戒；四定；五進；六捨；七慚愧。

<pb n="497"/>


<xa>龍象</xa>
<bf>《大毗婆沙》</bf>云「有大龍象以信為手，以捨為牙，以慧為頭，以念為頸，於其兩肩擔集善法
。」



<xa>蹴蹋</xa>
上子六切；下敵盍切，踐也。



<xa>三乘</xa>
一聲聞；二緣覺；三菩薩。乘，以負載為義。



<xa>五性</xa>
一無種性闡提；二定性聲聞；三定性緣覺；四不定性；五菩薩性。



<xa>雪山肥膩</xa>
　
<bf>《涅槃》</bf>云「雪山有草名曰『肥膩』，牛若食者純得醍醐。」



<xa>解何宗</xa>
<pb n="498"/>
長慶棱和上因捲簾悟道。嘗有頌云「大差也大差，捲起簾來見。天下有人問我解何宗？拈起
拂子劈口打。」集事者曰：「永嘉貪觀白浪，失卻手橈，長慶佛法雖無要，且超今邁古。」



<xa>法幢</xa>
諸佛菩薩建立法幢，猶如猛將建諸幢幟，降伏一切諸魔軍故。如帝釋幢不怖惑業，以法義有
所建立故。幟，音熾。



<xa>二十八代</xa>
鳴呼！愚讀<bf>《證道歌》</bf>，止比未嘗不掩卷太息。永嘉遊心三藏，秉志四儀。晚詣曹溪以求印
可，乃知六祖為如來正統，即二十八代祖師。後世講學輩，獨以二十四為然，得非自昧於心
證之法者乎？



<xa>西天記</xa>
「法東流」脫此三字一句，蓋見古本<bf>《永嘉集》</bf>，以文勢推之，固無疑也。然<bf>《證道歌》</bf>《
十玄談》</bf>《六祖壇經》</bf>《溈山警策》</bf>雖盛傳於禪林，而絕無完本，蓋各以臆論，妄自改易者
多矣。鑱石入木，印行天下。梁簡文所謂煙墨，不言受其驅，染紙札無情，任其搖襞爾，誠
哉。



<xa>菩提達磨</xa>
或云「達摩多羅」，此云“道法」，義翻「大通量」。


<pb n="499"/>

<xa>正法輪</xa>
輪以喻言如王寶輪，運轉無礙，摧壞煩惱，愈動愈遠，信住行位，至於果地，無不轉者。又
轂輻輞軸，體用周備，所言法者，軌持一切義地也。



<xa>栴檀林</xa>
此云“與樂」，以白檀能治熱病，赤檀能去風瞳，皆除疾身安之藥，故名與樂，或云此土無
故不翻。慈恩<bf>《三藏傳》</bf>云「秣羅炬吒國有秣剌耶山，產谷崇深中有栴檀香樹，樹類白楊，
其質涼冷，蛇多附之，至冬方蟄，用之別檀也。」



<xa>三歲哮吼</xa>
<bf>《涅槃》</bf>云「猶如野干，雖學師子，至百千年，終不能作師子之吼。若師子子，三歲則能哮
吼。」



<xa>野干</xa>
梵云“悉迦羅」，此言「野干」，亦名「夜幹」，或「射幹」，色青黃，如狗，群行夜鳴，
其聲如狼，又野干形小尾大，能上樹，疑枯枝不登；狐即形大，疑冰不渡，不能上樹。



<xa>龍女</xa>
<bf>《妙經》</bf>「智積菩薩問文殊師利言：『仁者往龍宮所化眾生，其數幾何？』文殊云：『其數
無量，不可稱計。我於海中唯常宣說<bf>《妙法華經》</bf>。』智積問云：『此經微妙，頗有眾生修
行此經，速得佛否？』文殊師利言：『有娑竭羅龍王女，年始八歲，智慧利根，能至菩提。
<pb n="500"/>
』乃至眾會皆見龍女忽然之間變成男子，具菩薩行，即往南方世界，坐寶蓮華，成等正覺。
」



<xa>善星</xa>
<bf>《涅槃經》</bf>云「佛語善星比丘：『諸佛如來誠言無二。』善星即言：『如來爾時雖作是說，
我於是事都不生信。』『我亦常為善星說真實法，而彼絕無信受之心。雖復讀誦十二部經，
獲得四禪，生惡邪見，作如是說「無佛、無法、無有涅槃」。沙門瞿曇善知相法，是故能得
知它人心。如來雖復謂：『我說法我真實謂無因果。善男子，汝若不信如是事者，善星今者
近在尼連禪河，可共往同。』爾時如來即與迦葉往善星所，善星遙見佛來見巳，即生惡邪之
心，以噁心故，生身陷入至阿鼻獄。」



<xa>數它珍寶</xa>
「如人數它寶，自無半錢分。於作不修行，多聞亦如是。」見<bf>《華嚴·十三》</bf>



<xa>蹭蹬</xa>
上七鄧切；下唐豆切。失道也。



<xa>駭</xa>
諧楷切，癡也。



<pb n="501"/>
<xa>勇施</xa>
<bf>《淨業障經》</bf>云「過去久遠劫，眾香世界無垢光如來時，有比丘名曰勇施，善修戒身，多聞
智慧，顏貌端，正成就第一清淨妙色。著衣持缽，入城乞食，到長者捨，其家有女，容貌端
正，見勇施巳，生染愛心。若不得以為夫，當自殞命，欲心內結，遂以成病。爾時其母問女
何緣而致斯病，女時默然，遂不飲食。爾時女母密遣餘女，而往間言，時女答言：『我見一
比丘，顏貌端正，便生欲心，以致斯病。』餘女聞巳，還向母說，時母作計，請勇施言，數
至我家，當使此女，從受經法，勇施默然許可。其後勇施數到其家，轉相親厚，數相見故，
便失正念，即與彼女共行婬法。時彼女夫，見此比丘，往來頻數，心生疑恚，即設方便，欲
斷其命。勇施聞巳，即以毒藥持與彼女，時女即以毒藥和著食中，敕其婢：『使以飯我夫。
』夫食飯巳，即使命終。勇施聞巳，心生大悔：『受行婬法，又斷人命，咄哉！怪哉！我今
即是地獄眾生。』時有菩薩名鼻掬多羅，語勇施言：『比丘莫怖，我今力能施汝無畏。』即
入寶印三昧，於其身上出無量佛，同聲說是偈言：『諸法同鏡像，亦如水中月。凡夫愚惑心
，分別癡恚愛。』勇施比丘見諸化佛神通變現，於諸法中思惟選擇，離諸蓋纏，得無生忍，
今巳成佛，在於西方，去此佛土恆河沙數，有國名常光，佛號寶月如來。」



<xa>懵懂</xa>
上母總切；下音董。懵憧，心亂貌。



<xa>頏皮靻</xa>
靻，之列切，柔熟皮也。<bf>《智論》</bf>云「譬如牛皮未柔，不可屈折。無信人亦如是，譬如牛皮
巳柔，隨用可作，有信人亦如是。」



<xa>二比丘</xa>
<bf>《維摩詰經》</bf>佛告優波離：「汝行詣維摩詰問疾。」言：「義不堪任詣彼問疾，所以者何？
<pb n="502"/>
憶念我昔有二比丘，犯律行以為恥，不敢問佛，來問我言：『唯優波離，我等犯律，誠以為
恥，不敢問佛，願解疑悔，得免斯咎。』我即為其如法解說，時維摩詰來謂我言：『唯優波
離無重增，此二比丘罪當直除滅，勿擾其心，所以者何？彼罪性不在內、不在外、不在中間
，如佛所說，心垢故眾生垢，心淨故眾生淨心，亦不在內、不在外、不在中間，如其心然，
罪垢亦然，諸法亦然，不出於如。如優波離以心相得解脫時，寧有垢否？』我言：『不也。
』維摩詰言：『一切眾生心相無垢，亦復如是。其知此者，是名奉律。其知此者，是名善解
。』其二比丘疑悔即除，發阿耨多羅三藐三菩提心。」



<xa>波離</xa>
此雲近執，持戒第一。



<xa>四事</xa>
一飲食；二衣服；三臥具；四湯藥。



<xa>崢嶸</xa>
上鋤耕切，下音宏。



<xa>螳螂拒轍</xa>
<bf>《莊子》</bf>「季徹謂將閭葂曰：『夫子之言於帝王之德，猶螳螂之怒，臂以當車，軼則不勝任
矣。』<bf>《說者》</bf>曰「用小擬大，故不能任。」葂，音免；軼，音轍。


<pb n="503"/>

<xa>管見</xa>
<bf>《古語》</bf>云「持蠡酌海，握管窺天。」



<xa>序</xa>
叢林所行十玄談，皆無序，引思曩游廬阜得其序於同安影堂，今錄之云：「夫玄談妙句，迥
出三乘。既不混緣，亦非獨立，當台應用，如朗月以晶空，轉影泯機，似明珠而隱海。且學
徒有等妙理無窮，達事者稀，迷源者眾。森羅萬象，物物上明，或即理事雙祛，名言俱喪。
是以慇勤指月，莫錯端倪，不迷透水之針，可付開拳之寶，略序微言，以彰事理。



<xa>辨題目</xa>
竊觀十玄談所作題目，不無深旨。而後人輒自刪改，蓋由不知當時命題製作之由，妄建私意
，良可嘆也。而<bf>《傳燈》</bf>又復削去祖意，轉位二題。所幸者後之四首不失舊目，若夫不明祖
意，何由得造玄機，果未回機，安能轉位？此<bf>《傳燈》</bf>之誤也。而又近世題目，全不與頌意
相符，學者宜自考之。



<xa>立題</xa>
一心印；二祖意；三玄機；四異塵；五佛教；六還鄉曲；七破還鄉曲；八回機；九轉位歸；
十止位前。



<xa>心印</xa>
達磨西來，不立文字，單傳心印，直指人心，見性成佛。
<pb n="504"/>



<xa>三賢十聖</xa>
<bf>《華嚴》</bf>「明十住、十行、十迴向為賢，十地為聖，妙覺為佛。十聖者即十地聖人。一歡喜
；二離垢；三發光；四焰慧；五難勝；六見前；七遠行；八不動；九善慧；十法雲。」<bf>《涅
槃》</bf>云「菩薩位階十地，尚不能了了知見佛性，何況聲聞、緣覺之人，能得見邪？譬如醉人
欲涉遠路，蒙籠見道。十地菩薩於如來知見少分，亦復如是。」



<xa>尚未那能</xa>
叢林商搉往往謂行布差殊，語言顛錯。殊不知作句有聲律，命意無漸次。如<bf>《斷句》</bf>云「莫
問西來及與東」是也。雖然愚讀至此，未嘗無惑焉。頃游京師，俄於檀越劉氏書府中，得故
本<bf>《禪錄》</bf>，書尾有<bf>《十玄談》</bf>，而不見序引，其第二章曰三賢，固未明斯旨，十聖那能達
此宗？予得此句，渙然冰釋，方知後人傳寫之誤。



<xa>三乘</xa>
一聲聞；二緣覺；三菩薩。



<xa>次第演</xa>
佛初成道，三七日思惟巳，便往僊苑，及諸住處，十二年間，說諸有為法，緣生無我。然猶
未說，然無我理，名初時教，即<bf>《阿含》</bf>等一藏小乘經是矣。次依諸徧計所執，說諸法空，
然於依它圓成，猶未說有，名為空教。次說法相大乘，境空心有名中道教，即<bf>《深密》</bf>等經
是矣。次開示一切眾生如來知見，會三乘為一乘，會權歸實，名同歸教，即<bf>《法華經》</bf>是矣
。臨入涅槃，說一切眾生，乃至闡提，皆有佛性。凡是有心，定當作佛，常樂我淨，名常教
<pb n="505"/>
，即<bf>《大涅槃經》</bf>是矣。



<xa>龍宮</xa>
按<bf>《華嚴[跳-兆+(梳-木)]》</bf>「佛滅度後六百年，龍樹菩薩入龍宮，見華嚴大經，凡
有三本，上中二本非凡力所持，遂誦出下本，流於天竺。此土晉譯成五（五疑六）十卷，唐
譯成八十卷，然於下本四十八品，止有三十九品，餘九品，未至此土。」



<xa>滿字</xa>
梵書制文有半字、滿字者。字義未足，方有半、偏，猶漢文月字，虧其傍也。理既究竟，文
義圓滿，猶漢文日字，滿而實也。半字惡義，以譬煩惱；滿字善義，以譬常住。又半字為體
，如漢言字。滿字為體，如漢語字兩合，即滿之例也。言字單立，即半字例也。半字雖單，
為滿根本。緣其半字而成滿字。譬凡夫無明為因，而得常住。因字製義，皆此類也。



<xa>鶴樹</xa>
世尊臨般涅槃，其娑羅林垂覆寶床，時即慘然變白，猶如白鶴，故曰「鶴樹」。



<xa>終談</xa>
<bf>《涅槃》</bf>捃拾殘機，為眾經之殿後，故曰「終談」。



<xa>優缽羅</xa>
<pb n="506"/>
此云“黛華」，又曰「青蓮花」。此華葉似梨，而果大如拳，其味甘，無華而結子，亦有華
而難值，故經中以喻希有者也。
　


<xa>七佛</xa>
<bf>《傳燈》</bf>敘七佛引<bf>《長阿含偈》</bf>及<bf>《雲黃故事》</bf>斷自七佛，而下文意粗略未能通曉，如<bf>《增
一阿含·四十二》</bf>云「阿難白佛：『言如來亦說過去恆沙諸佛取滅度者，如來亦知當來恆沙
諸佛方便來者，如來何故不記爾許佛所造，今但說七佛本末？』佛告阿難：『皆有因緣本末
，故如來說七佛之本末，過去恆沙諸佛亦說七佛本末。將來彌勒之徒亦當記七佛之本末。若
師子膺如來出世時，亦當記七佛之本末。若柔順佛出世時，亦當記七佛之本末。若光焰佛出
現世時，亦當記七佛之名號。若無垢佛出現世時，亦當記迦葉之本末。若寶光佛出世時，亦
當記釋迦文之本末。由此因緣故，如來記七佛名號爾。』」又圭峰密禪師答裴拾遺云：「若
據真諦，本絕名數。一猶不存，何言六七？今約俗諦有其所表，如國立七廟，七月而葬，喪
服七代福資，七七道釋皆同經說。七佛持念遍數壇場，物色作法方便三繞請僧之限，皆止於
七，過則二七、三七乃至七七，不止於六，不至八九，順世生信，何所疑焉？然圭峰之說雖
冥合世諦，亦未能必信於後人，故引此經以為證焉。」



<xa>傳燈</xa>
<bf>《般若·四百八》</bf>云「大者善現謂舍利子言：『諸佛弟子凡有所說，一切皆承佛威神力，何
以故？舍利子，如來為它宣說法要，與諸法性常不用違。諸佛弟子依所說法，精勤修學，證
法實性，由是為它有所宣說，皆與法性能不相違，故佛所言如燈傳照。』」



<xa>祖師</xa>
<bf>《涅槃》</bf>云「復至它方，有諸煩惱毒箭之處，示見作祖，為其療治。」又期城太守楊炫之禮
，問達磨大師云：「西土五天竺國師承為祖，其道如何？」曰：「明佛心宗，寸無差誤。行
<pb n="507"/>
解相應，名之曰祖。」復成偈曰「亦不觀惡而生嫌，亦不觀善而勤措，亦不捨愚而近賢，亦
不拋迷而就悟。達大道兮過量，通佛心兮出度。不與凡聖同纏，超然名之曰祖。」



<xa>禪師</xa>
<bf>《善住意天字所問經》</bf>「天子問文殊師利：『何等比丘得名禪師？』文殊曰：『於一切法一
行思量，所謂不生若如是知，得名禪師；乃至無有少法可取，不取何法，所謂不取此世、後
世，不取三世，至一切法悉不取，謂一切法悉無眾生，如是不取，得名禪師；無少取、非取
，不取於一切法，悉無所得。彼無憶念，若不憶念，彼則不修，若不修者，彼則不證，故名
禪師。』」



<xa>長老</xa>
今禪宗住持之者，必呼長老，正取<bf>《長阿含經》</bf>「有三長老中所謂了達法性。內有智德之人
。以訓領學者。」



<xa>祖偈翻譯</xa>
禹門太守楊炫之<bf>《名系記》</bf>略云：「東魏興和年中，高僧雲啟，往西域求法，至龜茲。會天
竺三藏那連耶舍，欲傳法至東夏，雲啟曰：『東夏佛法未振，宜且留此耶舍。』遂出祖師傳
法偈梵文，與啟翻譯。既而啟游印土耶舍，乃將新譯<bf>《華言祖偈》</bf>至於西魏，值時多事，乃
入高齊。齊文宣帝延居石窟寺以齊，方受東魏禪，未暇翻譯<bf>《耶舍》</bf>，乃將龜茲所譯<bf>《祖偈
》</bf>，授於居士萬天、懿天。懿聞魏有西域三藏吉迦夜昭玄寺沙門曇曜所譯<bf>《付法藏傳》</bf>，缺
於佛祖傳法偈，遂寫本進於魏梁簡文，帝聞魏有本，乃遣使劉玄運往魏，傳歸建康。唐貞元
中，金陵沙門慧炬同西竺勝持<bf>《三藏編》</bf>入<bf>《寶林傳》</bf>。”云啟，一名曇啟；龜茲或云屈隨
，音丘茲；禪，音繕。

<pb n="508"/>


<xa>注祖師讖</xa>
<bf>《諸祖讖偈》</bf>自云啟翻譯，編於智炬<bf>《寶林傳》</bf>，編二十八首，般若多羅十一；那連耶舍一
十三；竺大力一；志公一；達磨一；六祖一。雖錄於傳，而罕知其由，或聞<bf>《仰山箋註》</bf>頗
詳，竟不獲見。晚於<bf>《雲門曜禪師錄》</bf>中得曜所注十八首般若多羅，止有三首見注，今並錄
於後。禪師諱重曜，嗣天台韶國師，名振當時。為錢氏禮，重其讖注，手澤尚存。今閟於會
稽雲門雍熙之影堂雲。



<xa>般若多羅</xa>
昔在天竺授達五不偈一十一首見注者三：
其一曰
路行跨水忽逢羊　獨自棲棲暗渡江　日下可憐雙象馬　二株嫩桂久昌昌】
此讖達摩西來始終之事。達摩始來見梁武帝，帝名衍，衍從行從水故云「路行跨水」，帝既
不契，祖師遂有洛陽之遊，故云「逢羊」，羊，陽，聲相近也，祖師不欲人知其行，是夜航
葦西邁，故曰「暗渡江」也，祖師西來見梁魏二帝，此言「日下雙象馬」也。九年面壁於少
林，故曰「二株嫩桂」也，久，九，聲之近也。
其二曰
震旦雖闊無別路  要假兒孫腳下行  金雞解銜一粒米  供養十方羅漢僧
此讖馬大師得法於讓和上之緣。「無別路」，其道一也。故馬大師名道一兒孫嗣子也。「腳
下行」所謂一馬駒子踏殺天下人也。「金雞銜米」以讓和上金州人，雞知時而鳴，以覺未寤
。羅漢僧馬祖生漢州之什仿縣，受讓師法食之供。
其三曰
心中雖吉外頭凶  川下僧房名不中  為遇毒龍生武子  忽逢小鼠寂無窮
此讖周武帝名邕破滅佛教，至庚子興復，故云「小鼠寂寞」謂邕也。



<pb n="509"/>
<xa>未見注八首</xa>
其一曰
路上忽逢深處水  等閑見虎又逢豬  小小牛兒雖有角  青溪龍出總須輸 
其二曰
八月商尊飛有聲  巨福來群鳥不驚  懷抱一雞來赴會  手把龍蛇在兩楹
其三曰 
寄公席脫權時脫  蚊子之蟲慚小形  東海象歸披右服  二處蒙恩總不輕
其四曰 
日月並行君不動  郎無冠幹上山行  更惠一峰添翠岫  王教人識始知名
其五曰
高嶺逢人又脫衣  小蛇雖毒不能為  可中井底看天近  小小沙彌善大機
其六曰
大浪雖高不足知  百年凡木長乾枝  一鳥南飛卻歸北  二人東往卻還西
其七曰
可憐明月獨當天  四個龍兒各自遷  東西南北奔波去  日頭平上照無邊
其八曰
鳥來上高堂欲興  白雲入地色還青  天上金龍日月明  東陽海水清不清
首捧朱輪重複輕  雖無心眼轉惺惺  不見耳目善觀聽  身體元無空有形
不說姓字但驗名  意尋書卷錯開經  口談恩幸心無情  或去或來身不停



<xa>耶舍</xa>
那連耶舍作讖偈一十三首，授五戒優婆塞，萬大懿。
其一曰
尊勝藏今古  無肱又有肱  龍來方受寶  奉物復嫌名
此偈讖二祖也。尊持（持疑特）勝事，今古自藏遇大聖人，即能發見，祖既斷左臂以求法，
即達摩大師有股肱矣。龍象西來，即可祖獲法寶之日，奉物即易名慧可，嫌名神光不足道也
。
其二曰
<pb n="510"/>
初首不稱名  風狂又有聲  人來不喜見  白寶初平平
此偈讖三祖也。師初以白衣謁二祖，竟不稱名氏，示有風疾，來繼祖位，人所不喜，以「赤
頭璨」名之，白寶師名僧璨也，「初平平」，師雖巳傳二祖之道，初不顯赫，巳當周武滅教
之時也。
其三曰
起自求無礙  師言我勿繩  路上逢僧禮  腳下六枝生
此讖四祖也。祖初見三祖，即求解脫法，謂無礙法也。三祖云：「誰縛汝？」即勿繩也，路
上道也，逢僧禮信也，師名道信。「腳下六枝生」，四祖之下旁生一枝，相繼六世，即牛頭
懶融也。
其四曰
三四全無我  隔水受心燈  尊號過諸量  從嗔不起憎
此讖五祖也。「三四」七也，師七歲見四祖，問答相契，達無生無我之法。「隔水」謂四祖
所居隔一水之間。「心燈」，所傳法炬也。「尊號」，佛也。「過諸量」，祖也。不起憎師
名，弘忍也。
其五曰
奉物何曾奉  言勤又不勤  唯書四句偈  將對瑞田人
此讖六祖也。「奉物何曾奉，言勤又不勤」，師名慧能也。「四句偈」對北秀作頌，因以傳
衣。「瑞田」即神秀也。
其六曰
心裡能藏事  說向漢江濱  湖波探一月  將照二三人
此讖南嶽讓和上。「心裡藏事」，懷讓也。「漢江濱」，弟子馬祖生漢州。「探一月」，謂
師於曹溪畫月也。「二三人」，師嘗謂門人曰：「汝等六人同證吾身。常浩得吾眉，善威儀
；智達得吾眼，善顧盼；坦然得吾耳，善聽理；神照得吾鼻，善知氣；嚴峻得吾舌，善談說
；道一得吾心，善古今。」
其七曰
領得珍勤語  離鄉日日敷  移梁來近路  餘氣腳下途
此讖馬祖也。「珍勤」謂得讓師法寶，勤而受用。有「本作彌勒語」，非也。「離鄉」，南
也。「日日」，昌也。馬祖闡化於南昌。有「本作日月」，非也。「移梁」，度人也。「來
近路」，被洪州連帥路嗣恭之，請入城說法也。「餘氣」，我息也，言傳法之子息猶我而行
天下也。
<pb n="511"/>
其八曰
艮地生玄旨  通尊媚亦尊  比肩三九族  足下一毛分
此讖北宗神秀也。「艮地」，東北也。神秀於五祖下別出一枝於北京。通尊國賜大通之號也
。「媚」亦秀也。「三九」，秀下相承凡一十二人。「足下」，五祖下也。「一毛分」，號
北宗也。
其九曰
靈集愧天恩  生牙二六人  法中無氣味  石上立功勳
此讖荷澤神會也。「靈集」，荷澤之舊名。「天恩」，荷澤也。「二六」，即神會門第子十
二人也。「法中無氣味」，所謂知解宗師也。「石上立功勳」者，蓋當時有北秀弟子普寂說
法，盛於京都，倚恃勢位，謂：「神會邪法惑眾，義當擯逐。」會因有南陽之行。寂乃毀能
大師豐碑，別豎神秀行狀為傳法六祖，寂自為七祖。至天寶五年，侍郎宋融知其前非，復奏
請召會歸洛，居荷澤寺，卻毀秀碑，豎六祖石刻。
其十曰
本是大蟲男  回成師子談  官家封馬領  同詳三十三
此讖印宗和上。本講經論為教之虎，晚參心宗為師子兒，官家封印也。馬，領宗也。「三十
三」華梵祖師，下自六祖，凡三十三人。印宗嗣六祖也。
其十一
九女出人倫  八個絕婚姻  朽床添六腳  心祖眾中尊
此讖嵩山老安和上。「九女」，少室也。嵩少安所居也。「八女」為安字，「朽床」，老安
也。「六腳」，安之甚也。「眾中尊」，則天禮安為國師也。
其十二
走戊與朝鄰  鳼鳥子出身  二天雖有感  三化寂無塵
此天忠國師。「走戊」，六師越人也。「朝鄰」，東二也。「鳼鳥」，即鵝州也，越之諸暨
昔號鵝州，國師出身處也。「二天」，肅宗、代宗二帝興敬也。「三化」，第三次問大耳三
藏：「老僧在甚麼處？」三藏茫然，是「寂無塵」也。戊，王伐切；鳼，三雲切。
其十三
說少何曾少  言流又不流  山若除其草  三四繼門修
此讖石頭希遷和上也。說「少」，希也。「何曾少」，道付於斯人也。言「流」，遷也，「
又不流」，希遷也。「山除草」，石頭也。「三四繼門修」未詳。右十三頌即那迦耶舍之讖
。
<pb n="512"/>



<xa>達摩</xa>
一首授期城太守楊炫之以讖，服毒之緣。
江槎分玉浪  管炬開金鎖  五口相共行  九十無彼我
謂流支光統密毒於吾，所以致九十也。



<xa>竺大力</xa>
一首讖吳主孫權帝祚
青宵吃飯  雲間斗走  十二二年  逢豬閉口　
「青宵吃飯」，天口也。口天為吳，「雲間斗走」，各爭天下。「十二二年」止有十四之數
，「逢豬閉口」，至亥年絕也。



<xa>志公一首</xa>
仰觀雨扇  伭腰捻鉤  九鳥射盡  唯有一頭  至則不至  要假須刀  逢龍不住
  遇水即沈
此讖未見注



<xa>辨楞伽經</xa>
<bf>《寶林傳》</bf>、<bf>《傳燈錄》</bf>皆謂達磨以楞伽四卷之經，傳於學者。何得禪宗謂之教外別傳？答
此蓋慧炬編修之率略，後人看閱之不下審也。<bf>《傳燈》</bf>「達摩謂學者曰：『吾觀漢地，唯有
此經。仁者依行，自得度世。』」蓋方便逗接初機，令其生信爾。故馬祖示眾曰：「達摩大
師從南天竺國來至中華，傳一心之法，令汝等開悟，又引<bf>《楞伽經》</bf>以印眾生心地，恐汝顛
<pb n="513"/>
倒不自信此一心之法各自有之。故<bf>《楞伽》</bf>云：「佛語『心為宗，無門為法門』夫是。豈可
祖師專以一經遞相傳授？此後人看閱之不審也。又況此經伹覺大慧等談佛性義意，激發二乘
，令捨小慕大，安足為祖門之要道邪？此經即宋元嘉中天竺三藏求那跋陀羅之所譯也，豈可
宋經而反使梁菩提達磨持來？以此考之，謬妄之論不待考而自破矣。」
　


<xa>阿閦國</xa>
總持尼所證語。緣<bf>《摩訶般若二十二》</bf>云「佛於大眾前而現神足，變化一切大眾，皆見阿閦
佛國種種功德成就，佛攝神足皆不復見，不與眼作對。佛告阿難：『如是阿難，一切法不與
作對，法法不相是，法法不相知，如阿閦佛國亦如是。何以故？一切法無知、無見，無作、
無動，不可捉，不可思議，如幻人無受、無覺、無真實。菩薩如是行為行般若波羅蜜，亦不
著諸法。○總持，號也，諱明練。梁武之女事達磨為弟子，悟道示滅，塔雲少林，五里許，
事具褚詢望所寫塔碑。



<xa>彌勒說法</xa>
<bf>《西域記》</bf>曰「無著菩薩與弟世親、弟子師子覺二三賢哲，每相謂曰：『凡修行業，願覲慈
氏，若先捨壽，得遂宿心，當相報語。』其後師子覺先捨壽，三年不報。世親菩薩尋亦捨壽
，時經六月亦無報。命無著於初夜分方為門人教授定法，忽空中大明，有一天僊，乘空而下
，即進階庭，禮無著足。著云：『爾來何暮？分名何？』謂對曰：『從此捨壽命，往睹史天
慈氏內眾蓮花中，蓮花才開。慈氏曰：「善來廣慧，善來廣慧」旋繞才周，便來報命。』無
著曰：『師子覺者，今在何處？』曰：『我旋繞時，見師子覺在外眾中，耽著欲樂，無暇相
顧，詎能來報。』無著曰：『慈氏何相？演說何法？』曰：『慈氏相好，言莫能宣，演說妙
法，義不異此。然菩薩妙音，清暢和雅，聞者忘倦，受者無猒。』」



<xa>賓頭盧見佛</xa>
<pb n="514"/>
<bf>《雜阿含》</bf>云：「無憂王集諸聖眾問佛：『如何賓頭羅漢以手舉眉語？』王曰：『佛如金山
，巍巍堂堂，難可名也。』」



<xa>多子塔</xa>
青蓮目顧視迦葉處也。<bf>《辟支論》</bf>曰「王舍城大長者財當無量，生育男女各三十人，適化遊
觀，到一林間。見人斫於大樹，枝柯條葉繁美茂盛，使多象挽不能令出。次斫一小樹，無諸
枝柯，一人獨挽都無滯。[得-彳]見是事巳，即說偈言：『我見伐大樹，枝葉極繁多。稠
林相鉤掛，無由可得出。世間亦如是，男女諸眷屬，愛增繫縛心，於生死稠林，不可得解脫
。小樹無枝柯，稠林不能[得-彳]，觀彼覺悟我，斷絕於親愛，於生死稠林，自然得解脫
。』即於彼處得辟支佛，以至現通入滅，時諸眷屬為造塔廟，時人因名多子塔。」



<xa>信位行位</xa>
<bf>《傳燈》</bf>「信位，即得行位，即未。」<bf>《金剛三昧經》</bf>「佛言：『從闡提心乃至如來。如來
實相，住五等位。一者信位，信此身中真如種子為妄所翳，捨離妄心，淨心清白，知諸境界
意言分別；二者思位，思者觀諸境界唯是意言分別，隨意顯現，所見境界，非我本識，知此
本識非法、非義、非所取、非能取；三者修位，修者常起能起，起同時故。先以智導，排諸
障難，出離蓋纏；四者行位，行者離諸行地，心無所捨，極淨根利，不動心如決定實性大般
涅槃，唯性空大；五者捨位，捨者，不住性空，正智流易大悲如相，相不住如。三藐三菩提
虛空不證心無邊際，不見處所，是至如來。善男子，五位一覺，從本利入；若化眾生，從本
來處。』」



<xa>長養聖胎</xa>
<bf>《仁王護國經》</bf>「佛言：『善男子初伏忍位，起習種性，修十住，行初發心相，有恆河沙眾
生見佛、法、僧於十信，所謂信心、念心、精進心、慧心、定心、不退心、戒心、願心、護
<pb n="515"/>
法心、迴迴心，具此十心，而能少分化諸眾生，超過二乘一切善地，是為菩薩初長養心，為
聖胎故。』」



<xa>赤縣神洲</xa>
達磨初觀赤縣神洲，有大乘種氣，<bf>《立世毗曇藏·二》</bf>云「四大洲各有八洲圍繞，南八洲曰
：牛洲、羊洲、椰子洲、寶洲、猴洲、象洲、女洲、神洲。」<bf>《張衡慮圖》</bf>云「崑崙東有赤
縣之州，風雨有時，寒暑有節，苟非此土，南則多暑，北則多寒，西則多陰，故聖王不處焉
。」又<bf>《史記鄒衍著書》</bf>云「中國於天下八十一分，居其一分耳。中國名赤縣，內有九州，
禹之敘九州是也。」



<xa>師子咬人</xa>
<bf>《大般若論》</bf>云「有擲塊於犬，犬逐塊也。塊終不止，有擲於師子，師子逐人，其塊自止。
」



<xa>為蛇畫足</xa>
<bf>《戰國[竺-二+束]》</bf>曰「昭陽適楚伐齊，齊王使陳軫見昭陽曰：『臣切譬楚王有祀者，
賜其舍人酒一卮。』舍人相謂曰：『數人飲之，不足一人飲之有餘。請畫蛇，蛇先成者飲。
』有一人先成，引酒且飲，乃右手持杯曰吾：『能為之足。』未成者奪其卮曰：『蛇固無足
，今伐齊乃為蛇畫足耳。』」



<xa>入水見長人</xa>
見<bf>《雲門錄·下》</bf>
<pb n="516"/>



<xa>看樓打樓</xa>
見<bf>《八方珠王集·王漏》</bf>。



<xa>紀信詐降</xa>
項羽急攻紫陽，漢王甚患之。將軍紀信曰：「事急矣！臣請誑楚，可以間出。」於是陳平夜
出女子，東門三千餘人。楚因四面擊之，紀信乃乘王車。黃屋左纛曰：「食盡，漢王降楚，
楚皆呼萬歲。」之城東觀以故，漢王得與數十騎出西門。羽見紀信。：「漢王安在？」曰：
「巳出去矣。」羽怒亨紀信。



<xa>李廣上霸橋</xa>
廣自匈奴生，得至漢，當斬，贖為庶人。居藍田南山中射獵，嘗夜從一騎出，從人田間飲，
還至霸陵亭，霸陵尉醉呵止廣，廣騎曰：「故李將軍。」尉曰：「今將軍尚不得夜行，何乃
故也？」上廣宿亭下居無何，匈奴入，天子乃召拜廣為北平大守。廣請霸陵尉與俱至軍而斬
之。



<xa>二鼠侵藤</xa>
<bf>《賓頭盧為優陀延王說法經》</bf>云「我今為王略說譬喻，王至心聽。昔日有人行在曠路，逢大
惡象，為象所逐，狂懼走突，無所依怙。見一丘井，即尋樹根入井中藏，上有黑白二鼠牙嚙
樹根，此井四邊有四毒蛇欲螫其人，而此井下有三大毒龍，旁畏四蛇，下畏毒龍所攀之樹，
其根動搖，樹上有蜜三兩滴墮其口中，於時動樹敲壞，峰窠眾蜂散飛唼螫其人，有野火起復
來燒樹。大王當知，彼人苦惱不可稱計，而彼人得味甚少，苦患甚多。大王，曠野者喻於生
<pb n="517"/>
死，彼男子者喻於凡夫，象喻於無常，井喻於人身，根要喻人命，白黑鼠者喻於晝夜，樹根
者喻唸唸滅，四毒蛇者喻於四大，蜜者喻於五欲，眾蜂喻惡覺，野火燒者喻其老邁，下有三
毒龍喻其死去墮三惡道，是故當知欲味甚少，苦患甚多。」



<xa>蚌含明月</xa>
月望則蚌蛤實，餘時則虛，故選曰「蚌蛤珠胎，與月虧全」



<xa>兔子懷胎</xa>
<bf>《論衡》</bf>云「兔舐毫而孕，及其生子從口而出。」一說北人捕兔，剝其皮毛，資用為筆。常
同中秋月夜，如無雲翳，則其年多兔矣。雲兔向月有孕。」



<xa>弓落盞</xa>
晉樂廣，字彥輔。善談論，群賢美之曰：「此人如水鏡，見之瑩然。若坡雲霧睹青天也。」
嘗有親客久聞不來，廣問其故，答曰：「前在坐，蒙賜酒，方欲飲，見杯中有蛇，意甚惡之
，既飲而疾。於時河南聽壁上有角弓，漆畫作蛇，廣杯中即角影也。」復置酒於前，處謂客
曰：「酒中復有所見，不曰所見如初。」廣乃告其所以，客意豁然，意解沉痾頓愈，故借用
此緣，答疑不疑問。



<xa>秦無人</xa>
<bf>《春秋》</bf>「文傳十三年，秦大夫繞朝謂土會曰：『子無謂秦無人，吾謀適不用爾。」


<pb n="518"/>

<xa>華表柱</xa>
<bf>《古今注》</bf>曰「堯設誹謗之木，即華表也。以橫木交柱頭，如華形，如桔槔，大路交衢悉設
焉。或謂表木以表王者，納諫亦表識衢路。秦乃除之至，後漢重修。」



<xa>木鶴飛</xa>
<bf>《搜神記》</bf>云「遼犬城門外，有華表柱，忽有一白鶴集，頭時有一少年舉弓欲射之，鶴乃飛
去，空中而言曰：『有鳥有鳥丁令威，去家千載今來歸。城郭如故人民非，何不學僊冢纍纍
？』遂沖天而上。今人以木肖之，以置於杵上。」



<xa>金雞鳴</xa>
見<bf>《懷禪師前錄》</bf>
　●雜誌
志，記也。積記其事故曰「雜誌」。如世書、律歷、食貨、五行，皆有志也。



<xa>宗門</xa>
謂三學者，莫不宗於此門，故謂之宗門。<bf>《正宗記》</bf>略云“古者，謂禪門為宗門，亦龍木祖
師之意爾。亦謂吾宗門，乃釋迦文一佛教之大宗正趣矣。但其所謂宗門之意義者，散在眾經
，隱覆故，今未如章，章見於天下也。大凡其人預吾教者，盡當務此秘密，極證乃為之正見
。」<bf>《涅槃》</bf>曰：「我今所有無上正法，悉以付囑摩訶迦葉，能為汝等作大依止。」是豈非
謂而今而後，皆可依止於迦葉無上妙微密法而為之正乎。出世者乃據是妙心密語以為後之明
證也。若<bf>《智度論》</bf>曰「般若波羅蜜非秘密法者，其旨亦在大聖人之遺意，以妙微密法為其
教之大宗也。欲世世三學之者，資之以為其入道這印驗標正，乃知古者命吾禪門謂之宗門，
而尊於教跡之外殊是也。」
<pb n="519"/>



<xa>禪居</xa>
自達磨來梁，隱居魏地，六祖相繼至於大寂之世凡二百五十餘年未有。禪居法（法疑洪）州
百丈大智禪師懷海方且創意，不拘大小乘，折中於經、律、法，以設制范堂，布長床為禪宴
食息之具，高橫椸架置巾單瓶缽之器，屏佛殿，建法堂，明佛祖親屬受，當代為尊行普請法
，上下均力置諸寮務，各有司存齊粥，二時賓主均遍示法食之平等也。後世各隨所宜，別立
規式。鳴呼禪居之設，其益殊甚，今當代主者果不能遵守，而自為己利，誠何心哉？誠何心
哉？椸，音移；屏，音餅。



<xa>住持</xa>
<bf>《子潛子》</bf>云「教謂住持者，何謂也？住持也者，謂藉人持其法，使之求（求疑永）住而不
泯也。夫戒、定、慧者，持法之具也；僧園物務者，持法之資也；法也者，大聖人之道也。
資與具待其人而後舉，善其具而不善其資，不可也。善其資而不善其具，不可也。皆善可以
持而住之也。昔靈山住持以大迦葉統之，竹林住持以身子屍之故，聖人之教盛，聖人之法長
存，聖人既隱其世，數相失茫然久乎。吾人儌倖乃以住持名之勢之利之天下相習，沓焉紛然
幾乎成風成俗也。聖人不復出，孰為正之？外衛者不視不擇，欲吾聖人之風不衰，望聖人之
法益昌，不可得也。悲夫！吾何望也。」



<xa>開堂</xa>
開堂乃譯經院之儀式。每歲誕節必譯新經，上進祝一人之壽，前兩月二府皆集以觀翻譯，謂
之開堂。前一月譯經使潤文官又集以進新經，謂之開堂。今宗門命長老住持演法之初，亦以
謂之開堂者，謂演佛祖正法眼藏，上祝天算。又以為四海生靈之福，是亦謂之開堂也。


<pb n="520"/>

<xa>拈香</xa>
世典所謂人而無信不知其可也。曰「大車無輗，小車無軏，其何以行之哉？」是以釋氏之作
佛事，未嘗不以拈香為先者，是所以記香而表信經，曰「信是道源功德母，長養一切諸善根
。」此其意也。今開堂長老，必親拈香者，以所得之法，必有所自。所行之道，其外衛者，
必藉乎王臣。俾福慧雙資，必圖報於此日，豈偶然乎？然古今尊宿拈香，多云“一瓣」。瓣
，皮莧切，瓜辨也。以香似之故稱焉，或作[版-反*分]，步還切，片也。後世相襲，皆
為此言，何必爾也。當云“一片「」一炷」庶免薄俗之譏。



<xa>白椎</xa>
世尊律儀欲辨佛事，必先秉白，為穆眾之法也。今宗門白椎，必命知法尊宿以當其任，長老
才據座，巳而秉白云：「法筵龍象眾，當觀第一義。」長老觀機法，會酬唱既終，復秉白曰
：「諦觀法王法，法王法如是。」此蓋先德之真規，皆不失佛意。且見叢林多舉「世尊陞座
，文殊白椎」，或謂「遍閱藏乘，不見其緣，然秉白儀範，既出聖制，復何區區求文殊」之
說，以恣無益之論耶。



<xa>上堂</xa>
或問：「每質諸佛經所集四眾，未嘗不坐。今禪門上堂，必立而聽法。何謂也？」曰：「此
百丈禪師之深意也。且佛會說法，四眾雲萃，所說法義，不局性相。所會時節，未知久暫。
今禪門自佛教東流後六百年，達摩祖師方至漢地，不立文字，單傳心印，直指人心，見性成
佛。所接學者，俾於一言之下，頓證無生。所聚之眾，非久而暫，故不待坐而立也。」百丈
曰『上堂陞座』，主事徒眾雁立側聆，賓主問酬，激揚宗要示，依法而住，此其深意也。」



<xa>入室參問</xa>
<pb n="521"/>
<bf>《祖師傳》</bf>云「五祖大師，至夜密令侍者於碓坊召盧行者入室，遂傳衣法。」又<bf>《法華》</bf>云
「著如來衣，入如來室。」<bf>《阿含經》</bf>云「佛告苾芻：『吾欲兩月宴坐，汝等不須參問，唯
除送食及灑地時可至於此。』」應知佛祖當時有入室參問之儀也。



<xa>巡寮</xa>
<bf>《僧祇》</bf>云「世尊以五事故，五日一桉行僧房，一恐弟子著有為事；二恐著俗論；三恐著睡
眠；四為看病僧；五令年少比丘觀佛威儀，庠序生歡喜故。禪門巡寮，正擬大聖之遺范。今
天下率叢林為師匠者，莫不遵依此式。」



<xa>小參</xa>
禪門詰旦陞堂，謂之早參；日晡念誦謂之晚參；非時說法謂之小參。夫是皆以謂之參者何乎
？曰：「參之為言，其廣且大矣。謂幽顯皆集神龍並臻，既無間於聖凡，豈輒分於僧俗？是
以謂之參也。其主法者以平等一心，應勤植萬類，令法久住，豈曰小補，或以小參為家訓？
愚未之前聞。」



<xa>首座</xa>
即古之上座也。梵語「悉替那」，此云“上座」，此有三焉。<bf>《集異足毗曇》</bf>曰：「一生年
為耆年；二世俗財名與貴族；三先受戒及證道果。」古今立此位，皆取其年德幹局者充之。
今禪門所謂首座者，即其人也。必擇其己事巳辨，眾所服從，德業兼備者充之。



<xa>監寺</xa>
<bf>《僧史》</bf>曰「知事三綱者，若網罟之巨繩，提之則百目正矣。梵語『摩摩帝』，此雲寺主，
<pb n="522"/>
即今之監寺也。詳其寺，主起於東漢白馬也。寺既爰處，人必主之，於時雖無寺主之名，而
有知事之者。至東晉以來，此職方盛。今吾禪門有內外知事，以監寺為首者，蓋相[泳-永
+公]襲而然也。」<bf>《大集》</bf>等經云：「僧物難掌，佛法無主。我聽二種人掌三寶物：一阿
羅漢；二須陀洹。所以爾者，諸餘比丘皆不具足，心不平等，不令是人為知事也。更復二種
：一能持淨戒，識知業報者；二畏後世罪，有諸慚愧者。」今吾禪門必擇心通法道，而不著
諸有身忘利養者以掌僧務。此先德之遺意也。



<xa>維那</xa>
<bf>《寄歸傳》</bf>云「華梵兼舉也」。維是「綱維」，華言也。那是略梵語，刪去「羯磨陀」三字
，此云“悅眾」也。又<bf>《十誦》</bf>云「以僧坊中無人知時限，唱時至，及打楗椎。又無人塗治
、掃灑講堂、食處，無人相續鋪床，眾亂時無人彈指等。佛令立維那，又聲論翻為次第，謂
知事之次第者也。今禪門令掌僧藉，及表白等事，必選當材。」



<xa>典座</xa>
桉<bf>《僧史》</bf>謂「典主床座九事，今舉一，色以攝之，乃通典雜事也。今禪門相[泳-永+公
]以立此名耳。」



<xa>直歲</xa>
桉<bf>《僧史》</bf>謂直一年之務，故立此職。今禪門雖不止定歲時，立名亦法於古制也。



<xa>辨服色</xa>
禪家所服黲衣，按<bf>《寶林傳》</bf>達摩所傳「屈眴衣」，此雲第一布，正青黑色，蓋祖其先制也
<pb n="523"/>
。律本無文，或多譏毀。然梵語「迦沙」，此云“不正色」，且佛制毀形壞色，固欲異俗而
有慚愧，今之黲色，俗所不用，又非正色，道人服之，正得其宜。且林下禪人，既遠城市，
染衣猶難，黲淡之色，不繁不費，又從其簡也。如誠法師云：「律有三種：壞色謂青黑。<bf>《
木蘭鈔》</bf>云『青謂銅，青黑謂雜泥，木蘭即樹皮。』注雲此說壞雜衣之色，今雲染色，亦無
出此三也。」今詳禪僧多著黑黲衣，若染色者，可是律中皂黑衣，攝緣用墨靛，與雜泥不遠
故。若淡而青白者，可是律中青衣，攝以用銅青板緣，雜墨染故，正符律意。安得謂之無文
邪？西方服色，佛滅後亦隨部類不同。有部博通敏智道利法化，應著絳色衣；經部奉持重戒
，斷當法律，應著皂衣；上座部精勤奉決，承護眾生，應著木蘭色衣；彌沙塞部禪思入微，
究暢玄理，可著青色衣；摩訶僧祇部勤學眾經，敷演義理，應著黃色衣。<bf>《僧史》</bf>云「後梁
有慧朗法師，服青衲。志公預記云‘興皇寺當有青衣開士，廣行大乘。』至朗果符其言。唐
末豫章有觀音禪師，見南方禪客多搭白納，常以瓿器盛染色，勸令染之。今天下皆謂『觀音
衲』也。近有衣白色者，失之太甚。佛記『迦沙變白，不受染色』。此得非是乎？或有識如
法眾生，奪之而壞其色，真謂有力之勝士也。今長老披絳色大衣，世謂『紅綃』，及碧色衣
，乃西方道人，多被此服。如<bf>《西域記》</bf>云『商那和修九條衣絳赤色，入滅時以智願力，留
待遺法盡方壞。』奘云：『今巳少有損。』詳此傳法大士所被絳色衣，乃紹傳授之風。所謂
法衣者，如法之衣也。碧色衣者，或謂則天嘗取曹溪衣入內供養，以碧絹[袖-由+衣]之
故，後世當位者尚之。」又<bf>《法眼傳通記》</bf>云「衲衣或青絹者，或帖相者，始於唐肅宗詔南
陽國師入內，衲衣損壞，宮嬪以青絹幫，紫絹帖。相國師多著，由此相承矣。靛，音殿，以
藍染也；瓿，蒲口切，小[賏/凡]也。」



<xa>辨製衣</xa>
世尊制比丘畜六物，其三皆衣也。一安陀會；二郁多羅僧；三僧伽梨。僧伽梨，大衣也。自
九條、十一條、十三條，皆兩長一短，謂之下品。竊見禪人多作九條衣，而不問長短之數，
但取方整可觀而不顧佛制，良可悲也。比又見作墨黲短回，此蓋取宣律師<bf>《感通傳·問天人
黃瓊》</bf>之說，其略曰：「比見西域僧來，多縫衣葉者何？」答：「此佛滅後二百年，北天竺
僧與外道同住，外道嫉之，密以利刃內衣叶中，同往王所，外道告王：『沙門釋子衣藏刀刃
，將欲害王。』因即撿獲，由是普誅一國比丘，時有耶舍羅漢，令諸比丘，權且縫合，為絕
命難。此乃北方因事權且立制，非佛所開。今有南方比丘，皆亦縫合，無識者亦學縫之。」
<pb n="524"/>
黃瓊又曰：「西國比丘披著迦沙，多不齊整，諸離車子譏言無有威儀，所披衣服狀如婬女，
猶如像鼻。佛因此制上安鉤紐。」又曰：「今以衣角，達於左臂，置於左腋之下，不得令垂
如上過也。」宣曰：「子（子疑予）備聞雅論，前後憲章縱無此示，情或廣之。」<bf>《五分律
》</bf>云「餘方為不清淨者，雖制不行，據此可依準的。況復天人，賜降周統制開，恨知之晚也
。」愚詳讀宣公「駕天人」之說，為覶縷之論，意易其舊制，以衣角達於左臂，置於左腋之
下。嘻。借如正揲右角，使其不露，置其左臂之上，行於此，方何為不清淨邪？又謂南方比
丘縫合衣葉，有違佛制，以學之者為無識，今以衣角置左腋之下，又豈得謂之佛制耶？其學
以從之者，必得為有識者乎？且耶舍之制，縫合衣葉，所以避絕命之難，又以見昔之存葉，
不為置物而然也。雖縫之，蓋未失為福田之相，今使掛衣腋下，復何緣乎？置衣色於腋下，
則援引雖制不行之文，以為準的，縫衣葉以防難，而餘方不為清淨之言。豈不然乎？唐玄嶷
有言「天上人間，境界全別。非唯淨穢有異，諒亦言語不同。至於文字尚好，是事懸隔，但
方域之言，隨地改革，萬里之外，音音不通。況在諸天，固殊聲韻。今禪人不問乎然與不然
，但取便於披掛，輒作此衣，何無識之甚邪？嶷，鄂力切。



<xa>易掛子名</xa>
誠法師云：「掛子，或呼絡子，此蓋先輩僧始創，後僧效之。又亡衣名，見掛絡在身，故因
之稱也。今南方禪僧一切作務，皆服以相不如法，諸律無名，幾為講流非之。」予因讀<bf>《根
本百一羯磨·第十卷》</bf>云「五條有三品，上者豎三肘、橫五肘；下者減半。二內名中又佛言
『安陀會』，有二種，一者豎三肘，橫五肘；二者豎二肘，橫四肘。此謂守持衣最後之量限
，蓋三輪上蓋臍，下掩膝，因詳頗是。今掛子之量若作之，但五幅，一長一短，或褶或帖，
呼安陀會即色，謗一切處著，合律無過，實勝空身矣。」予每觀此說，益見法師之公議，而
嗟乎叢林禪人凡所製作，未嘗取此為，則而又不更「掛絡」之名，復何意邪？世典尚雲必也
正名，況釋氏乎？褶，音折。



<xa>打包</xa>
<bf>《毗柰耶雜事》</bf>云「時有苾芻，作三衣竟，置在肩上，隨路而行。遂被汗沾，並塵土污。佛
<pb n="525"/>
言：『應以袋盛，其袋可長三肘，闊一肘半，所置之衣，常用者在上，非常用者在下。』」
今禪人腰囊雖裝束小異，亦乃承佛之制，遊方之人，束囊之時，亦當念佛祖遺德之重，無自
忽也。言肘者，准佛肘也；尺，則用姬周尺為準。人長八尺，佛長丈六，今言三肘，即六尺
也。



<xa>行腳</xa>
行腳者，謂遠離鄉，曲腳行天下，脫情捐累，尋訪師友，求法證悟也。所以學無常師遍歷為
尚，善財南求常啼東請，蓋先聖之求法也。永嘉所謂「游江海涉山川，尋師訪道為參禪」豈
不然邪？<bf>《中阿含·帝釋偈》</bf>云「我正恭敬彼，能出非家者。目有游諸方，不計其行止。往
則無所求，啀無為為樂。」又高僧慧乘事祖強為師，年十六啟強曰：「離家千里猶名在家，
沙門請遠遊都鄙，以廣見聞。」強乃從之，夫是行腳之利，豈不博哉？



<xa>掛錫</xa>
西域比丘行必持錫，有二十五威儀，凡至室中不得著地，必掛於壁牙上。今僧所止住處，故
云「掛錫」，二十五威儀，具<bf>《錫杖經》</bf>。



<xa>展坐具</xa>
<bf>《僧史》</bf>云「昔梵僧到此，皆展尼師壇，就上作禮，後世避煩，尊者方見開尼師壇，即止之
，便敘暄涼。又展，猶再拜也，尊者還止之。」由此只將展尼師壇擬禮為禮之數。所謂蓌拜
也，如此設恭，無乃太簡乎？然隨方清淨者，不得不行也。今叢林尊宿，亦行此禮，所未便
者，僧方展坐具，即反答一拜，實為倒置，往往輒謂一展，即當二拜。不知據何而為？此言
所謂蓌者，詐也，卑以詐拜而尊。實答之既重輕之不分，使後世將何以為法邪？而今而後慎
勿言答拜之禮，以取笑於傍觀。蓌，祖臥切。

<pb n="526"/>


<xa>缽囊</xa>
佛在施鹿林中，有一苾芻，手擎缽去。在路腳跌，缽墮遂破，因斯缺事，以緣白佛，佛言：
「苾芻，不應手擎其缽。」便以衣角褁缽而去。廢亦同前佛言「應作缽袋盛去。」苾芻手攜
，招過如上。佛言「不應手持應，可作襻掛髆持行，若異此者，得非法罪。跌，音凸；襻，
普患切。



<xa>淨瓶</xa>
<bf>《四分律》</bf>云「有比丘，遇無水處，水或有蟲，渴殺。佛知制戒。令持觸淨二瓶，以護命故
。」



<xa>戒刀</xa>
<bf>《根本雜事》</bf>云「佛在室羅伐城，苾芻欲裁三衣，便以手裂，衣財損壞。佛言：『可刀子裁
。』六眾便以雜寶飾之，加以太長，佛制不聽此，是大刀不是刀子，汝等應知有三種刀子，
謂大、中、小，大者可長六指，小者四指，二內名中其狀有二，一如鳥羽曲；二似雞翎；不
應尖直。』」<bf>《僧史》</bf>云「比丘畜刀名戒者。蓋佛不許斫截一切草木，壞鬼神林（林疑村）
，故草木尚戒，況其它也。」



<xa>拄杖</xa>
佛在鷲峰山，有老苾芻登山，上下腳跌倒地，佛言：「應畜拄杖。」聞佛許巳，六眾即便以
金銀雜彩等物，雕飾其杖，俗旅嫌賤。苾芻白佛，佛言：「苾芻有二種緣應畜拄杖：一為老
瘦無力；二為病苦嬰身。」又制「大小不得過粗指。」正如今禪家遊山拄杖，或乘危涉險，
為扶力故，以杖尾細怯，遂存小枝，許串鐵永者是也。行腳高士多攜粗重堅木，持以自炫，
<pb n="527"/>
且曰：「此足以禦寇防身。」往往愚俗必謂禪家流，固當若是，豈不薄吾佛之遺訓乎？



<xa>拂子</xa>
佛在廣嚴城獼猴池側高閣堂中，時諸比丘為蚊蟲所食，身體患癢，抓搔不息。俗人見巳問曰
：「聖者何故如是？」以事具答，彼言：「聖者何故不持拂蚊子物？」答言：「世尊不許。
」以緣白佛，佛言：「我今聽諸苾芻畜拂蚊子物。」是時六眾聞佛許巳，便以眾寶作柄，[
牦-未+牙]牛尾為其拂。俗人既見此是何物？答言：「佛令苾芻畜拂蚊子物。是故我持。
」彼言：「聖者仁雖剃髮，貪染未除。」以緣白佛，佛「有五種祛蚊子物：一者捻羊毛作；
二周[宀/林]作；三用細裂氈布；四用故物；五用樹枝梢。若用福物，得惡作罪。」[牦
-未+牙]，音茅；祛，音墟，舉也。



<xa>眠單</xa>
時佛在給孤園，有一比丘赤體而睡，不護旃褥臥具，人皆譏嫌。佛言：「宜令著臥具。」即
今禪家所用眠單是矣。<bf>《寄歸傳》</bf>云：「禮拜敷坐，具五天所不見，行其所須者，但擬眠護
它旃席也。若用它物，新故並須安替，不令汗染，虧損信施。」



<xa>枕子</xa>
<bf>《寄歸傳》</bf>云「南海十島，西國五天，並皆不用木枕支頭。神洲獨有斯事，西方枕囊樣式其
類相似，或取帛或布染色，隨意縫為直袋，長一肘半，寬半付，中間財者隨處所出，或可搷
毛，或盛麻縕，或蒲黃柳絮等，或決明麻豆，隨時冷熱，量意高下，斯乃取適安身，實無堅
強之患。然為木枕，疏硬頭下，通風致使時人多苦頭疼，既而軟物除風，麻豆明目，且能有
益用，實無爽。又為寒鄉凍頂，多得傷風，冬月鼻流，斯其過也。今禪人多畜木橋枕，蓋便
於行腳，收抬易，然故利時之用，亦不可革也。縕，音醞。」

<pb n="528"/>


<xa>腳絣</xa>
律所謂護腨衣也。<bf>《僧祇》</bf>云「我弟子著三衣，足遮寒苦，若性不忍寒者，弊故衣隨意重著
。」<bf>《五分》</bf>云「三衣：儭身衣，被衣，雨浴衣，護髀衣，護踝、護腨衣等，皆御寒故許畜
之。然此衣最為凡下，趣得不破足矣。」今見禪人行界細剌，動廢時序，而又煩暑如焚高裙
緊禮自謂雅合禪規，豈知佛為御寒而設。腨，豎兗切，腓腸也；髀，部禮切，股也。



<xa>皮鞋</xa>
<bf>《央掘經》</bf>云「施主買施不見殺故，如有施主牛死，賣與屠生，轉買皮令人作革屣，施許受
用。」著<bf>《說文》</bf>云「皮作曰履；麻作曰屨。黃帝臣於則制。屣，所綺切；屨，音句。」


</FILE>
